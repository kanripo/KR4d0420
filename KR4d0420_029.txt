# -*- mode: mandoku-view -*-
#+TITLE: 遺山集
#+DATE: 2015-09-23 10:25:40
#+PROPERTY: JUAN 29


　　顯武将軍吳君阡表¶
君諱璋字器玉姓吳氏石晉末有官獻州從少帝¶北行
者又自遼陽遷泰州其子孫遂為長春人六¶世祖匡嗣
遼開府儀同三司同中書門下平章事¶陳國公五世祖
昊咸雍十年劉霄牓登科仕未逹¶而歿四世祖敬良潜
<pb:KR4d0420_WYG_029-1b>
徳不耀子譲東頭供奉官贈¶安逺大将軍即君之曽祖
也祖鐸閤門祗候金朝¶天㑹中左班殿直考徳元貞元
中監崞縣烟火公<md:KR4d0420_SBCK_029-1b>¶事贈明威將軍妣傅氏濮陽縣太君
君即明威之¶元子也生七嵗而孤養於其姑樂亭齊氏
稍長即¶能自樹立大定十年以䕃補官歴遂城滿城四
務¶酒官明昌四年調保州軍器庫使改太原大備倉¶副
使泰和初以六品諸司差監歴城稅課最遷濟¶南軍資
庫副使轉鄧州草塲副使㑹録事缺員父¶老状於州請
<pb:KR4d0420_WYG_029-2a>
君攝司事不期月政成郡人以吏能¶稱焉衞紹王即位
用大安霈恩官顯武將軍騎都¶尉濮陽縣男食邑三百
户因為所親言吾猥以賞¶延入仕將四十年得不償勞
寧不自知徒以先君<md:KR4d0420_SBCK_029-2a>¶子蚤世不及通顯故强顔末秩耳
今品及列爵當¶預追錫之典生平之志畢矣今不自止
欲何求耶¶乃投牒請老武勝節度髙侯雅知君勸止之
曰選¶法廕子五品例入一差随有超擢君淹筦庫乆能¶
少忍之且當被百里之命何求去之决耶君不得¶已起
<pb:KR4d0420_WYG_029-2b>
調得監方城稅到官不數日以崇慶元年五¶月二十五
日春秋六十有五終於官舎君資孝友¶姑氏殁哀過所
生識者以為生長見聞宜有加於¶人者為人誠實樂易
重然諾&KR0127;施予有以急難来¶歸者必極力營贍之以故
家屢貧然不䘏也少日<md:KR4d0420_SBCK_029-2b>¶酒不能亂中嵗以止飲自誓賔
客過門歡宴彌日¶不見惰容人尤以此多之身殁之日
識與不識皆¶為之嗟惜名士赴弔者數十人其得人心
又如此¶夫人某郡張氏閨門肅睦有内助之効封濮陽
<pb:KR4d0420_WYG_029-3a>
縣¶君後君二十年而殁子男二人長仲侃忠顯校尉¶次
仲傑鄧州教授孫七人曰綱曰維既冠而卒曰¶綽曰綰
曰續曰級皆早卒繼僧未名仲傑将以某¶年月日奉公
之柩歸祔於大興府宛平縣玉河鄉¶黄村里之先塋嵗
甲辰冬予過洛西仲傑涕泗百¶拜以墓碣銘為請仲傑
學為通儒徳為善人殆維<md:KR4d0420_SBCK_029-3a>¶其有之是以似之者乃為論
次之并用予之所感¶為作銘其銘曰¶
　我足天衢彼責守閭我器函牛彼求柱車論族¶膏腴
<pb:KR4d0420_WYG_029-3b>
　卒不能以自濡筦庫之須仕無他途選部¶一拘同滯
　賢愚然則前日之所謂任子者非敝¶法也歟¶
　　　忠武任君墓碣銘¶
前泌陽令任嘉言亨甫状其考忠武君之行涕泗¶百拜
謂某言先君子棄養十年惟是轉徙南北不¶得以時安
厝今北還矣期以明年春勉卒大事墓<md:KR4d0420_SBCK_029-3b>¶當有碣碣當有
銘敢以譔述為請某於亨甫有州¶里通家之舊不可以
不敏辭乃為論次之并著予¶之所感焉按任氏世為汾
<pb:KR4d0420_WYG_029-4a>
陽人有諱才珍者登天¶㑹六年進士第由洪洞令入為
尚書省令史皇統¶中坐吏部田侍郎瑴之黨殁於貶所
田初為朝廷¶所倚用慨然以分别流品慎惜名器自任
羣小積¶不能平造作飛語搆成大獄鍜鍊田以下伏首
惡¶者八人以敢為朋黨誑昧上下擅行爵賞之權皆¶置
極刑自餘除名為民杖决徙逺方者又二十八¶人明昌
初始䝉昭雪洪洞預贈典復朝散大夫生<md:KR4d0420_SBCK_029-4a>¶子㣲以䕃補
官監惠民司君即惠民之元子也諱¶徳懋字君範資禀
<pb:KR4d0420_WYG_029-4b>
醇雅有受學之質弱冠就舉屢¶為鄉府所薦惠民蚤世
事繼母無間言泰和南征¶以良家子被推擇署軍中千
夫長積官忠武校尉¶已而罷歸閒居鄉里愈更樂易雖
在愚㓜皆知其¶為善人君子嘗為人言先大夫以直道
立朝横被¶羅織自明昌昭雪之後右丞蘇公而下凡二
十有¶六家往往將絶而復續稍㣲而更盛吾知吾子孫¶
必不獨為神理所遺也乃力課亨甫學其後果以¶正大
庚寅收世科鄉里榮之中嵗之後即置<md:KR4d0420_SBCK_029-4b>¶家事不問惟日
<pb:KR4d0420_WYG_029-5a>
誦般若而已積習既久靈應昭著¶休咎多前知之避貞
祐之亂於鄜於京兆以天興¶壬辰五月十有六日春秋
六十有七終於鄧州之¶寓舎臨終遺命以所誦經内懐
中纊息定家人發¶哀良久復開目云經安在家如言奉
之怡然而逝¶其明了如此先娶栁氏再娶劉氏子男三
人長即¶亨甫次震亨鼎亨皆早亡女一人適士子白季
昌¶皆栁出也亨甫以某年奉君之柩祔於郡西南洪¶哲
里之東原嗚呼朋黨之禍何其易起而屢作也¶宣政之
<pb:KR4d0420_WYG_029-5b>
季蔡京吕惠卿輩至指司馬丞相為元祐<md:KR4d0420_SBCK_029-5a>¶姦黨魁列其
姓名著之金石自謂彰善癉惡可為¶萬世臣子不忠不
孝者之戒碑石甫立随為雷火¶所擊惠卿等懼大禍将
及乃赦黨人死者復官流¶徙者復還自今觀之元祐黨
禁不過追削竄逐禁¶其子弟不得至京師而已曽不若
皇統之禍之惨¶也今嘗深求讒夫之心而後知讒之所
以為病者¶蓋心魄既䘮猝為謾疾所乗嘗糞為甘嗅足
為香¶口鼻耳目皆失其所守而不自知謾疾不已矯亢
<pb:KR4d0420_WYG_029-6a>
忌¶嫉合而為聖癲始於天地一我卒之古今一我敢¶為
大言居之不疑造大謗起大獄視正人端士若<md:KR4d0420_SBCK_029-5b>¶有血讎
骨怨期必報而後已苟可以售其術雖殺¶身滅親亡人
之國有不恤焉者余觀於成敗之變¶多矣自有天地以
來未有食人而不為人所食者¶凡為讒夫者其才智類
出於人逺甚寕不知事有¶必至理有固然乃今至於殺
身滅親亡人之國而¶莫之恤焉者獨何歟殆受病既深
至於中風狂走¶雖和扁操萬金良劑亦無如之何耳古
<pb:KR4d0420_WYG_029-6b>
語有之憂¶心悄悄愠於羣小又曰朕堲䜛説殄行震驚
朕師¶又曰惡利口之覆邦家者葢聖人之所惡又其所¶
甚畏者也人無所不至惟天不容偽姦人敗類交亂<md:KR4d0420_SBCK_029-6a>¶四國
作於其心害於其事不有人禍必有天刑生¶為天下所
咀嚼死為海内所痛快唯遺臭無窮是¶所得耳蔡吕諸
人欲以黨議誣天下士而天下反¶以不預溫公黨為耻
又欲以黨禍絶士大夫之世¶而後之名卿才大夫賢宰
相皆出於黨人之門然¶則為朋黨之論者其亦未之思
<pb:KR4d0420_WYG_029-7a>
歟銘曰¶
　善為吉先夀為福元有子而賢卒歸骨於九原¶惟其
　有之是以似之吾得推其源至於人衆勝¶天而天定
　亦能破人者盍當以家為知言¶
　　　信武曹君阡表<md:KR4d0420_SBCK_029-6b>¶已酉秋九月予以事来燕都行臺㕘佐曹侯椿年¶持其
先人信武君事状再拜涕泗為予言往者過¶太原嘗以
宗人益甫咫尺之書之故得見顔色時¶先人始就安厝
<pb:KR4d0420_WYG_029-7b>
欲求阡表以昭示永久而未敢也¶側聞從者在燕將徃
拜之而邂逅於此今願竊有¶請焉案事状益甫所譔益
甫予同舎郎其言可信¶不妄且曹侯之意甚賢故為次
論之君諱元字長¶卿曹氏世為隰州隰州之以貲䧺鄉
里者累十數¶代矣曽大父秀妣張氏大父繼純賢而有
文以善¶人獲稱妣郭氏朱氏何氏朱氏宋朝散大夫某
之<md:KR4d0420_SBCK_029-7a>¶女父鎮資仁厚有士風妣靳氏張氏生子五人君¶其
第五子也齠齔受學年十二孤初父病革獨念¶君未有
<pb:KR4d0420_WYG_029-8a>
所立殊以為憂及父沒君持䘮如成人未¶㡬母卒勺水
不入口者累日廬墓側至終䘮鄉黨¶稱焉其後兄弟析
居君力學自奮不數年博通經¶傳以至隂陽醫藥法理
之學無不精至為人謹厚¶舉動不碌碌喜賔客好施予
周急繼困不責報謝¶郡長吏而下皆推重焉兄槙既老
君事之惟謹疾¶則躬侍湯藥存拊諸孤更為賙贍有間
之者君不¶聼曰鄉人不能自存者且當救之况兄之子
乎貞<md:KR4d0420_SBCK_029-7b>¶祐之兵隰州破羣不逞之徒乗亂剽掠君具牛酒
<pb:KR4d0420_WYG_029-8b>
集壮士得千人約曰吾州被兵惟州倅獨存今逃¶匿他
境吾欲與公等立州事迎倅以歸可乎衆曰¶諾乃安集
境内還倅於州羣黨破散遺民賴之以¶安有欲推君為
官長者君義而却之明年大飢民¶無所於糴君出所餘
以救餓者全活不勝計而初¶不一錢取也興定己夘秋
八月二十四日将適終¶陽遘疾終於途春秋四十四夫
人霍氏同郡檢法¶某之女閨門肅睦内助之力為多君
歿之兩月州¶乃䧟盡室被俘惟椿年調官京師夫人紿
<pb:KR4d0420_WYG_029-9a>
兵士言<md:KR4d0420_SBCK_029-8a>¶我主婦蟄財所在當盡指示餘人何所知以故
家¶人得少寛夫人私語之曰若等自為計吾老矣終¶不
能苟活以重吾兒憂遂俱兵士至其家正色言¶曰吾家
父子皆食官禄吾殺身以報可矣財豈可¶得耶兵士怒
縛之夫人罵不絶口而死生子三人¶長即椿年次松年
大年一女嫁郡人周惠今為真¶定㕘謀椿年大安中出
粟佐軍仕為綏徳令階五¶品得贈君信武将軍某縣男
夫人縣太君松年大¶年俱以兄䕃祗候承奉班諸孫皆
<pb:KR4d0420_WYG_029-9b>
尚㓜孤子等實¶以己亥十一月十有九日葬君某里某
原之先塋<md:KR4d0420_SBCK_029-8b>¶夫人祔焉銘曰¶
　孝子之志慈且祥仁者之勇直且剛衣冠堂堂¶百夫
　之防無移官之階而有為政之方施於閨¶門義存義
　亡凛凛皚皚崑玉秋霜墓石有銘徳¶潜而光我卜曹
　宗偕隰川其未央¶
　　　千户喬公神道碑銘¶
公諱惟忠字孝先涿州定興人大父恩父順世為¶農家
<pb:KR4d0420_WYG_029-10a>
而以義侠見稱公資禀沉黙見於童㓜及長¶驍勇善騎
射志膽堅决輩流中少見其比衛紹王¶大安初北鄙用
兵良家子有以戰功取階級夸示<md:KR4d0420_SBCK_029-9a>¶鄉閭者公慷慨奮發
不甘落其後乃棄家事不問¶俠逰燕趙間貞祐南渡河
朔板蕩豪傑競起公從¶今萬户張公聚族屬鄉曲保西
山之東流堝别自¶為一軍及張君副&KR0052;畧苗公道潤承
制封拜公¶亦受定逺大将軍恒州刺史居無幾何國兵
由¶紫荆而南張公以馬跌被執而公不知其守東流¶者
<pb:KR4d0420_WYG_029-10b>
如故也大帥以張公至堝下諭公使降公盛為¶禦偹日
戰數十合力盡乃降張公先以公為爪牙¶且嘉其忠憤
不撓力為保全益以心腹倚之宋将¶彭義斌既破東平
随據大名聲勢甚張南北軍待<md:KR4d0420_SBCK_029-9b>¶為勍敵無敢試之者一
日義斌提鋭卒數千北向¶猝與公遇於真定之南公以
騎數百直前挫其鋒¶義斌懾焉武仙刼殺主帥並山郡
縣反為金張公¶㑹諸道兵擊之公時攝帥府事將騎五
百歩卒三¶千鼓行而西聞敵將保郎山行列方整殆不
<pb:KR4d0420_WYG_029-11a>
可犯公¶謂部曲言歸師而遏之兵家所禁不若設伏山
下¶開其歸路彼得路則無鬬志吾邀擊之取獸於穴¶得
志必矣已而敵兵過公出其不意大敗之如公¶所料時
别将有䧟陣中者公以单騎出之不旬日¶諸叛者日繼
降附進逼真定仙懼南奔轉戰逐北<md:KR4d0420_SBCK_029-10a>¶遂攻彰徳彰徳下
畧地齊魯駐軍滕州之牙山紅¶衲軍夜至公獨搏戰奮
戈大呼營中驚奮皆殊死¶鬬衲軍敗走填壓山谷間無
慮數百人益都之役¶宋援兵數萬將及城下公逆戰走
<pb:KR4d0420_WYG_029-11b>
之獲軍資甚衆¶城中軍突出将為掎角公随以短兵遮
擊敵退保¶不復出大帥㑹諸將特稱公之勇以褒異之
先是¶張公開幕府滿城公為元帥都監以功遷左副元¶
帥及師還兼行兩安州帥府事移軍唐縣鎮遏西¶山者
累年辛夘冬南渡河戰於陽翟之三峰山明¶年圍汴梁
汴梁圍解公北渡天興軍北渡平章事<md:KR4d0420_SBCK_029-10b>¶巴薩攻圍衛州
公力戰卻之河南平張公入覲公¶復攝府事從征淮右
嵗甲午朝廷第功張公因¶陛奏臣之副喬惟忠出入百
<pb:KR4d0420_WYG_029-12a>
戰功㝡多乞加寵擢¶於是特恩以寳書金符授公行軍
千户自是愈自¶奮勵其破棗陽攻光黄率以先登被賞
張公勇而¶有謀能得士死力毎以方畧授公使戰公亦
禀而¶後行故所至克㨗幕府統城三十遭離䘮亂人物¶
憔悴而能生聚教育使之去愁歎而就妥安出于¶翼賛
者為多計公之功蓋不特攻城戰野而已也¶公生而孤
事太夫人某氏孝敬純至問安視膳躬<md:KR4d0420_SBCK_029-11a>¶侍湯藥士大夫
以為知禮壬寅秋丁内艱適在病¶中比㐮事哀毁骨立
<pb:KR4d0420_WYG_029-12b>
用是病增劇竟以丙午年五¶月二十有七日春秋五十
有五終於正寝越某日¶權厝順天城東之某原娶大名
毛氏廣威將軍潞¶州録事之女閨門肅睦中表以為法
子男五人長¶珪襲公職出屯河南次曰琚順天路人匠
緫管䧺¶州新城等處長官次琇皆毛出也次璋次琳女
五¶人長適千户賈某早卒次女繼焉亦毛出也次適¶聶
氏餘在室男孫三人女孫一人皆尚㓜公美須¶髯舉止
詳雅有素宦之風恬於喜怒未嘗見於色<md:KR4d0420_SBCK_029-11b>¶毎戰勝将佐
<pb:KR4d0420_WYG_029-13a>
共為欣快而公初不以功伐自髙其¶攻黄州也宋兵乗
昏莫奄至公率鋭卒與戰主帥¶命舉火視之見青甲而
黄馬者戰甚力而不知為¶公也明日懸賞求之公竟不
自言其推譲又如此¶太夫人素慈仁事佛老惟謹教公
毋妄殺重惜物¶命公亦視母意所在以寛厚從事所捕
生口多縱¶遣之冠氏李君玉先在俘中問知為士人即
館之¶門下令授諸子學古人北面執禮者今真見之常¶
以時俗侈靡相尚中嵗以來尤尚純素出入㑹計¶見之
<pb:KR4d0420_WYG_029-13b>
朱墨者率無浮費之妄然人以緩急来赴者<md:KR4d0420_SBCK_029-12a>¶必重為賙
給負債則往往折劵以貸之識者謂公¶孝以安親忠以
立節義以扞難仁以濟物視履考¶祥必當敦龎耆艾五
福具備今禄不酧庸夀不符¶徳者乃如此天之所報施
可易量耶孤子某等以¶某年月日祔公於東王里之先
塋以僕辱在葭莩¶之末以神道碑為請乃為件右之其
銘曰¶
　沈鷙其姿角逐其時鬰無所施豪傑以為資成¶周既
<pb:KR4d0420_WYG_029-14a>
　東日薄崦嵫志横潰之獨障勢一木之弗支¶義釋嚴
　顔殆天使之大邦維藩虎臣桓桓爪牙¶方張而傅之
　羽翰蛇矛突前奮力如湍堅陳枯<md:KR4d0420_SBCK_029-12b>¶株名城弹丸有來
　創罷革膚靡完豺狼荆棘挈之¶妥安我恩我威爾煦
　爾寒疾疫剛癉孰我敢干¶北方之强碣石盤盤戰功
　曰多公與不刋勒銘¶豐碑以永後觀重侯兮累将戞
　戞乎厥初之難¶
　　　千户趙侯神道碑銘
<pb:KR4d0420_WYG_029-14b>
河朔用武之國自金朝南駕文事掃地後生所習¶見唯
馳逐射獵之事蒞官政者或不能執筆記名¶姓風俗既
成恬不知恠惟侯在軍旅中日以文史¶自随延致名儒
考論今古窮日夕不少厭時或投¶壺雅詠揮麈清坐倡
優雜戯不得至其前又<md:KR4d0420_SBCK_029-13a>¶子弟之可教者薄其徭役使得
肄業而邑文人亦¶随而化之行臺所統百城比年以來
將佐令長皆¶興學養士駸駸乎齊魯禮義之舊推究源
委蓋自¶侯發之侯諱天錫字受之姓趙氏世為冠氏人
<pb:KR4d0420_WYG_029-15a>
曽¶祖諱存金國初官保義校尉祖諱誠明昌中嵗飢¶發
粟振貧為鄉曲所歸考諱林貞祐之亂以鄉豪¶保冠氏
有功大名主帥用便宜授縣令階忠顯校¶尉殁于王事
事見先塋碑此不具載侯即忠顯君¶之次子也趙為大
族大安末侯始弱冠即入粟佐¶軍補修武校尉監洺水
縣酒罷官歸遂為縣防城<md:KR4d0420_SBCK_029-13b>¶提控屬¶大朝兵勢浸盛避於
洺水洺州防禦使蘇政召幕¶下擬充冠氏令耕稼既廢
城邑無所恃乃挈縣人¶壁桃源天平諸山以辛巳春歸
<pb:KR4d0420_WYG_029-15b>
大行臺特進公于¶青崖固行臺聞侯之名𨽻帳下從征
上黨以功授¶冠氏令俄遷元帥左都監仍兼前職甲申
宋將彭¶義斌據大名屢以兵來侵人心頗揺侯謂業已
事¶行臺公不可以貳兵勢雖不振姑少避其鋒以圖¶後
舉耳乃率將佐往依大将孛里海軍未幾破義¶斌於真
定授右副元帥同知大名府路兵馬都縂<md:KR4d0420_SBCK_029-14a>¶管事階鎮國
上将軍乙酉八月復還冠氏先是故¶帥李泉為義斌所
攻既降之矣大軍至怒其反復¶有屠城之議侯救䕶百
<pb:KR4d0420_WYG_029-16a>
至老㓜數萬竟得全活時¶泉已在大名不數月又結蘇
椿軰納河南軍從宜¶鄭倜主兵柄日以取冠氏為計侯
毎戰毎勝氣不¶少衰某月倜自將萬人来攻侯率死士
乗城力戰¶三晝夜倜度不能下乗大風晦㝠而遁己丑
五月¶朝於¶北庭所上便民事皆優詔從之行臺公亦以
其論¶列且當尤加重焉壬辰正月黄龍堽失利将佐千<md:KR4d0420_SBCK_029-14b>¶餘人被俘侯皆以計活之又明年用行臺公薦¶宣授行
軍千户仍賜金符戊戌南征駐兵蘄黄間¶被病還以庚
<pb:KR4d0420_WYG_029-16b>
子夏五月二十有四日春秋五十終¶於縣治之正寝娶
杜氏封某郡夫人子男六人長¶復亨次泰亨賁亨柔亨
萬亨㓜未名女二人長嫁¶東平路鎮撫軍民都弹壓吳
逹爾嘉㓜在室侯資¶重厚造次必以禮事太夫人孝意
所嚮必奉之惟¶恐不及撫存㓜孤皆使有所立孤女亦
擇時貴嫁¶之在軍中二十年未嘗妄笞一人誅殺不論
也人¶有以急難来歸者力為賙䘏之脱之于奴虜活之<md:KR4d0420_SBCK_029-15a>¶于屠戮者前後不勝筭他日有負之者亦不以為¶意也
<pb:KR4d0420_WYG_029-17a>
初縣經䘮亂之後荆棘滿野敝衣糲食與士¶卒同甘苦
立城市完保聚合散亡業單貧偹禦盗¶賊勸課耕稼所
以安集之者心力俱盡經畫既定¶上下如一四境之内
獨為樂土賔客至者燕享犒¶勞肅然如太平官府禮成
而退皆相與稱歎以為¶侯之材蓋有大過人者矣大概
侯所長者甚多所¶以自待者殊不薄又其所與㳺皆天
下名士氣節¶之所感激論議之所薫習鷹揚虎視自當
有萬里¶之望百未一出竟賫志以殁此有識之士所以
<pb:KR4d0420_WYG_029-17b>
深<md:KR4d0420_SBCK_029-15b>¶悼而屢嘆也孤子復亨等以某年十二月庚寅&KR0203;¶舉
侯之柩𦵏於保義里之先塋禮也既已事以予¶嘗得幸
於其先人辱以神道碑為請予往客平陽¶者六年嵗戊
戌七月以叔父之命将就養于太原¶侯留連鄭重數月
不能别軍行河平予與之偕分¶道新鄉置酒行營中夜
參半把燭相視不覺流涕¶之覆面也明日使人留語云
欲與吾子别而情所¶不忍唯有毋相忘而已於是疾馳
而去不反顧嗚¶呼此意其可忘哉乃為之碑而系之以
<pb:KR4d0420_WYG_029-18a>
銘¶銘曰<md:KR4d0420_SBCK_029-16a>¶　趙侯翩翩蚤有稱乗時雲風志鶱騰伯府選勞¶迺進
　登樹之旂旄冠汝懲大縣萬家既分崩疲¶癃之民侯
　所矜摩拊不給矧暴陵逋亡日来月¶有增田野載闢
　嵗載登昔無粗麻今纊繒賔禮¶師儒講顔曽奕邑子
　弟前伏膺絃歌洋洋通薛¶滕東州百城文治興繄誰
　𢎞之侯所𢎞仁心為¶質莫我能躬不受祉豈所應孰
　為除之又孰乗¶我侯種徳既有徵趙方亢宗理可慿
<pb:KR4d0420_WYG_029-18b>
　咨爾嗣人¶其敬承¶
　　　故帥閻侯墓表<md:KR4d0420_SBCK_029-16b>¶辛丑元日余方客東平載之盛為具召予及大興¶張聖予
祁人宋文卿東光句龍英孺鎮人劉子新¶大原崔君卿
渾源劉文季夀春田仲徳輩飲於家¶之養素齋載之先
病于酒醫者戒勿飲然其所致¶客皆名士樂籍又京國
之舊飲既洽談謔間作坐¶客無不滿引舉白者載之懽
甚不自顧藉亦復大¶醉明日疾暴作一仆地遂不起載
<pb:KR4d0420_WYG_029-19a>
之資樂易不近¶貨利與人交無大小能得其懽心以故
来哭者皆¶為之盡哀将葬孤子徳榮請於予曰先人得
幸吾¶子前日之飲亦惟子之故今大故矣忍使之随世<md:KR4d0420_SBCK_029-17a>¶磨滅耶予即為叙其生平使刻之石載之姓閻氏¶先諱
輪後有所避改名珍上世有自太原官于上¶黨者因而
家焉考諱謹鄉人以孝直稱娶邢氏生¶四子載之其第
三子也少頴悟知讀書及長仕州¶縣累至公府掾上黨
公開壁馬武砦遣别將李松¶守潞州壬午三月東平行
<pb:KR4d0420_WYG_029-19b>
臺嚴公偕¶國兵畧地上黨公選懦不能軍乗夜潰圍而
遁載¶之醉不及從明日父老請載之主州事遂以城降¶
行臺授宣武將軍潞州招撫使當是時州人數萬¶八縣
又以千百計非載之知權變則其禍有不可<md:KR4d0420_SBCK_029-17b>¶勝言者矣
尋有譛于行臺者以為載之多斂部民¶金而私貯之行
臺按籍問之其出入皆有朱墨可¶尋行臺直之加懐逺
大将軍元帥左監軍兼同知¶昭義軍節度使事先太師
承制封拜載之用行¶臺薦授輔國上将軍左副元帥昭
<pb:KR4d0420_WYG_029-20a>
義軍節度使佩¶金虎符且命載之積粮數萬選壮士數
千守潞州¶馬武軍頻出攻北兵大帥懼守者不能堅乃
命遷¶州人真定散處滹水之上恒山公仙既降復謀南¶
歸乃刼載之送馬武上黨公開頗知載之㕘佐諸¶人又
為之出力乃釋不誅放之河南河南破載之復<md:KR4d0420_SBCK_029-18a>¶還行臺公
留之東平載之雖失侯故将而公以賔¶從處之凡燕犒
賞賜無不預浮沉酒間者十年卒¶以樂死時年五十七
娶常氏有子二人長即徳榮¶次義榮女一人嫁為進士
<pb:KR4d0420_WYG_029-20b>
王得臣妻卒後三十日¶權塟府五里之某原銘曰¶
　不崖岸而孤不邊幅而拘不藪澤而枯不木石¶而愚
　身為鴟夷日與酒俱憤則以舒燥則以濡¶虛舟悠然
　聼其所如六合蘧廬八荒庭除蝸左¶區區化而大庭
　之居亦何知須㬰之非萬期而¶萬期之不須㬰彼有
　衣而弗婁有車而弗驅溘<md:KR4d0420_SBCK_029-18b>¶死中涂他人是娛顧雖不
　死殆暴胔露骼鬼籍¶而强行者歟¶
　遺山集卷二十九¶
<md:KR4d0420_SBCK_030-1a>¶
<pb:KR4d0420_WYG_030-1a>
欽定四庫全書
　遺山集卷三十¶　　　　　金　元好問　撰
　　碑銘
