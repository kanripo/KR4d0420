# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:26.814264
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0529-008遺山先生文集-卷第八.
<pb:KR4d0420_SBCK_008-1a>¶
遺山先生文集卷第八¶
　　七言律詩¶
　　　　秋懐(崧山/中作)¶
凉葉蕭蕭散雨聲虚堂淅淅掩霜清黄華自與西¶
風約白髪先從逺客生吟似&KR0049;蟲秋更苦夣和寒¶
鵲夜頻驚何時石嶺関頭路一望家山眼暫明¶
　　　　帝城二首(史院夜/直作)¶
帝城西下望孤雲半廢晨昏媿此身世俗但知從¶
仕樂書生只合在家貧悠悠未了三千牘碌碌飜¶
随十九人預遣兒書報歸日安排鷄&KR0112;約比隣¶
<pb:KR4d0420_SBCK_008-1b>¶
覊懐欎欎&KR0010;駸駸擁掲南窓坐晚隂日月難淹京¶
國乆雲山唯覺玉華深隣村爛熳鷄&KR0112;局野寺荒¶
凉松竹林半夜商聲入寥廓北風黄鵠起歸心¶
　　　　僕射陂醉歸即事¶
多生曽得江湖樂毎見陂塘覺眼明詩酒共㝷前¶
日約風隂新自夜来晴春波澹澹沙鳥沒野色荒¶
荒煙𣗳平醉踏扁舟浩歌起不須紅䄂出重城(是日招樂/府不至)¶
　　　　春日¶
里社春盤巧欲争裁紅暈碧𦔳春情忽驚此日仍¶
為客却想當年似隔生貧裏虀益憐節物亂来歌¶
<pb:KR4d0420_SBCK_008-2a>¶
吹失&KR0172;聲南舟剰有還郷伴戎馬何時道路清(&KR1783;/陽)¶
(詹春盤賦裁紅暈/碧巧𦔳春情爲韻)¶
　　　　横波亭(爲青口/帥賦)¶
孤亭突兀挿飛流氣壓元龍百尺樓萬里風濤接¶
&KR0801;海千年豪傑壮山丘踈星澹月魚龍夜老木清¶
霜鴻鴈秋𠋣劒長歌一盃酒浮雲西北是神州¶
　　　　野菊座主閑閑公命作¶
柴桑人去巳千年細菊班班也自圓共愛鮮明照¶
秋色争教狼籍卧踈烟荒畦断壠新霜後瘦蝶寒¶
螿晚景前只恐春藂𥬇遅暮題詩端爲發幽妍¶
<pb:KR4d0420_SBCK_008-2b>¶
　　　　度太白嶺往昆陽¶
断崖絶壁裂蒼頑竟日長林窈窕間舊許煙霞歸¶
白髪悔隨塵圡出青山飢蚕濈濈催人老野鶴昻¶
昻羡汝閉畏景方𨺚路方永南風逥首暮雲還¶
　　　　&KR0009;希顔二首(後一首希顔在/徐州幕時作)¶
僵卧崧丘七見春啇餘歸計一㕓新悠悠華屋髙¶
貲意兀兀田夫野老身動色雲山如有喜忘機鷗¶
鳥亦相親麄踈潦倒今如此樓上元龍莫𥬇人¶
湖海故人仍&KR0016;曹彭門千里入慿髙山頭杜甫長¶
年痩樓上元龍先日豪水落魚龍失歸宿天長鴻¶
<pb:KR4d0420_SBCK_008-3a>¶
鴈獨哀勞酒舩早晚東行辦共舉一杯持两螯¶
　　　　懐益之兄(時在/閿郷)¶
牢落関河鴈一聲干戈滿眼若爲情三年浪走空¶
皮骨四海相望只弟兄黄耳定從秋後到白頭新¶
自夜来生西樓日日西州道欲賦窮愁竟不成¶
　　　　昆陽二首¶
古木荒煙集暮鴉髙城落日𨼆悲笳并州倦客&KR0004;¶
投迹楚澤寒梅又過花滿眼旌旗驚世路閑門風¶
雪羡山家忘憂只有清樽在暫爲紅塵拂𩯭華¶
去日黄花半未開南来忽復見寒梅淹留&KR0010;月無¶
<pb:KR4d0420_SBCK_008-3b>¶
餘物料理塵埃有此杯老馬長途良憊矣白鷗卷¶
水亦悠哉商餘&KR0003;有滄州趣早晚乾坤入釣䑓¶
　　　　&KR0009;西溪相禪師¶
青鏡流年易擲梭壮懐從此即蹉跎門堪羅雀仍¶
未害釡欲生魚當奈何萬事自知因&KR0568;廢一官元¶
不校貧多拂衣明日西溪去且放雲山入浩歌¶
　　　　葉縣雨中(時崧前/旱尤甚)¶
春旱連延入麥秋今朝一雨散千憂龍公有力逥¶
枯槁客子何心歎滯留多稼即看連楚澤歸雲應¶
亦到崧丘兵塵浩蕩乾坤滿未厭明河拂地流¶
<pb:KR4d0420_SBCK_008-4a>¶
　　　　&KR0009;荅趙宜之兼簡溪南詩老¶
窓影朧朧納&KR0661;隂風聲浩浩急霜砧秋鴻社燕飄¶
零夣頴水崧山去住心黄菊有情留小飲青燈無¶
語伴㣲吟故人憔悴蓬茅晚料得老懐如我今¶
　　　　頴亭¶
頴上風煙天地逥頴亭孤賞亦悠哉春風碧水𩀱¶
鷗静落日青山萬馬来勝㮣消沉幾今昔中年登¶
覧足悲哀遠㳺擬續騷人賦所惜怱怱無酒杯¶
　　　　山中寒食¶
小雨班班浥曙煙平林簇簇㸃晴川清明寒食連¶
<pb:KR4d0420_SBCK_008-4b>¶
三月頴水崧山又一年樂事漸随花共减歸心長¶
與鴈相先平生最有登臨興百感中来只&KR0099;然¶
　　　　楚漢戰處(同欽/叔賦)¶
虎擲龍拏不两存當年曽此賭乾坤一時豪傑皆¶
行陣萬古河山自壁門原野猶應厭膏血風雲長¶
遣動心魂成名竪子知誰謂擬喚狂生與細論¶
　　　　懐叔能¶
别却楊侯又一年西風毎至輙凄然酒官未得髙¶
安上詩印空從吏部傳三沐三薫知有待一鳴一¶
息定誰先黄塵憔悴無人識今在長安若箇邉¶
<pb:KR4d0420_SBCK_008-5a>¶
　　　　留别仲澤¶
避俗無機日見侵逐貧不去巧相㝷半生與世未¶
嘗合前日入山唯不深緑水紅蓮慚大府清泉白¶
石識&KR0004;心相思命駕非君事能&KR0009;詩来或賞音¶
　　　　鄭州上致政賈右丞相公(時&KR0013;命就公/訪先朝逸事)¶
黄閣歸来履舄輕天將五福𢌿康寜四朝人物推¶
𦒿舊萬古清風在典刑鄭圃亦能知有道漢庭乆¶
欲訪遺經帝城此後瞻依近長傍弧南候極星¶
　　　　&KR0009;荅景玄兄¶
故人相念不相忘頻着書来約對床甚喜樵夫與¶
<pb:KR4d0420_SBCK_008-5b>¶
争席所憂簿吏復登堂春風和氣随詩到洛水秦¶
山引興長奮袖髙談夜窓白㡬時危坐聴琅琅(簿/吏)¶
(復登堂李長&KR0123;語景玄/去&KR0010;大為催科所困)¶
　　　　&KR0009;辛老子¶
草堂西望𣺌煙霞夣寐西南一逕斜爲羡鵉凰安¶
枳&KR0068;悔將猿鶴入京華百錢卜肆成都市萬古詩¶
壇子羙家後日從翁問竒字可能逋客待侯巴¶
　　　　後湾别業¶
薄雲晴日爛烘春髙桞清風便可人一飽本無華¶
屋念百年今見老農身童童翠蓋桑&KR0004;合灔灔蒼¶
<pb:KR4d0420_SBCK_008-6a>¶
波麥巳匀便與溪塘作盟約不應重遣濯纓塵¶
　　　　劉文仲通哀挽¶
拙宦深辜逺業期無兒更結下泉悲温純如此豈¶
復見報施言之&KR0057;可疑四葉名家今日盡百年潜¶
徳幾人知元劉交分平生重才薄猶堪第二碑¶
　　　　㑹善寺¶
白塔況沉挿翠㣲魏家宫闕此餘基人生富貴有¶
遺恨世事廢興無了期勝㮣只今歸鷲嶺煙花從¶
昔繞龍墀長松想是前朝物及見諸孫賦&KR0112;離¶
　　　　&KR0009;欽用¶
<pb:KR4d0420_SBCK_008-6b>¶
顦顇京華苜蓿槃南山歸興夜漫漫長門有賦人¶
誰買坐榻無氊客亦寒蟲臂偶然煩造物麞頭何¶
者亦求官故人東望應相𥬇世路羊腸乃爾難¶
　　　　楊之羙尚書挽章¶
冠蓋龍門此日空人知麟出道將窮景星明月歸¶
天上和氣春風在眼中千古孫劉有餘責一時燕¶
許更誰同受㤙知巳無從報獨爲斯文泣至公¶
　　　　李屏山挽章二首¶
世法拘人蝨處禈忽驚龍跳九天門牧之宏放見¶
文筆白也風流餘酒尊落落乆知難合在堂堂元¶
<pb:KR4d0420_SBCK_008-7a>¶
有不亡存中州豪傑今誰望擬喚巫陽起醉魂¶
談塵風流二十年空門名理孔門禅諸儒久巳同¶
堅白愽士真堪&KR0024;太玄孫况小疵良未害荘周隂¶
𦔳恐當然遺編自有名山在第一諸孤莫浪傳¶
　　　　内郷縣齋書事¶
吏散公庭夜巳分寸心牢落百憂薰催科無政堪¶
書考出粟何人與佐軍飢䑕遶床如欲語驚烏啼¶
月不堪聞扁舟未得滄浪去慚愧春陵老使君(逺/祖)¶
(次山舂陵行云思欲委符節引竿自/刺舡故子美有與含滄浪清之句)¶
　　　　自菊潭丹水還&KR0009;崧前故人¶
<pb:KR4d0420_SBCK_008-7b>¶
臘雪春泥晚未乾馬迎殘照入荒寒初無鳬舄將¶
安徃正有牛刀恐亦難倦客不知歸路遠孤城唯¶
覺暮山攅黄金錬出相思句&KR0009;與同聲别後看¶
　　　　&KR0013;檄夜赴鄧州幕府¶
幕府文書鳥羽輕敝䘮嬴馬月三更未能免俗&KR0059;¶
自𥬇豈不懐歸官有程十里陂塘春鴨閙一川桑¶
柘晚煙平此生只合田間老誰遣春官識姓名¶
　　　　馬鄧驛中大雨¶
萬壑千岩一雨齊先聲噴薄捲湍溪&KR0300;林鳥雀不¶
睱顧移穴蛟龍應自迷便恐他山藏厚夜豈知髙¶
<pb:KR4d0420_SBCK_008-8a>¶
𣗳有晴霓兩江合向西南関坐想風雲入鼔鼙(馬/鄧)¶
(西南兩浙水/相合處也)¶
　　　　除夜¶
一燈明暗夜如何夣寐衡門在澗阿物外煙霞玉¶
華逺花時車馬洛陽多折腰真有陶潜興扣角空¶
傳寗戚歌三十七年今日過可憐出處兩蹉跎¶
　　　　鄧州相公命賦喜雨¶
輕隂十日暮春前和氣朝来巳沛然河澗定應連上¶
國雲来端合自中天(帥從洛/陽移鎮)烽零帶濕閑幽障麥壠¶
分青入廢田共識使君霖雨乎調元消息在今年¶
<pb:KR4d0420_SBCK_008-8b>¶
　　　　劉光甫内郷新居¶
豸冠平日&KR0338;秋霜老去聲名只閑蔵父老漸来同¶
保社兒童乆巳愛文章&KR0188;随𨻶地皆成圃竹放新¶
梢欲過墻爲向長安舊遊道世間元有北窓凉¶
　　　　西齋夜宴¶
飄零無物慰天涯酒伴相逢飲倍加悮謬君當略¶
彭澤廻旋我亦𥬇長沙金叙醉嚲迎春髻銀燭光¶
摇半夜花只欠東山游録事不来堅坐看紛譁(叔/能)¶
(信之張社諸人皆/在而麟之獨不至)¶
　　　　十月¶
<pb:KR4d0420_SBCK_008-9a>¶
十月長年見早梅今年二月未全開春寒春暖花¶
如故年去年来老漸催大藥誰𫝊軒后鼎習仙虚¶
築漢宫䑓慿君撥置人間事不&KR0018;浮生只此杯¶
　　　　送呉子英之官東橋且爲觧嘲¶
柴車歴鹿送君東萬古書生蹭蹬中良醖暫留王¶
績醉新詩無&KR0024;玉川窮駒隂去我如决驟蟻垤與¶
誰争長雄快築糟丘便歸老世間馬耳過春風¶
　　　　張主簿草堂賦大雨¶
淅𣗳蛙鳴告雨期忽驚銀箭四山飛長江大浪欲¶
横潰厚地髙天如合圍萬里風雲開&KR0646;&KR0026;百年毛¶
<pb:KR4d0420_SBCK_008-9b>¶
髪凛餘威長虹一出林光動寂歴村墟空落暉(横去/声)¶
　　　　丹霞下院同仲澤鼎玉賦(時從啇帥/軍至南陽)¶
鞍馬怱怱去復還霜鍾今得見豊山千年香火丹¶
霞老滿眼興亡白水閑壮志自憐消客路深居誰¶
得似禪関只應頻有西来夣夜夜青林杳靄間¶
　　　　春日半山亭游眺¶
日照春山花滿煙獨携尊酒此江邉江流衮衮望¶
不極世事悠悠&KR0059;自憐小草不妨懷逺志芳蘭誰¶
爲發幽妍千年石壁留詩在㑹有騷人一慨然¶
　　　　别程女¶
<pb:KR4d0420_SBCK_008-10a>¶
芸齋淅淅掩霜寒别酒青燈語夜䦨生女便知&KR0147;¶
&KR0009;託中年&KR0057;覺感悲&KR0172;松間小草栽培穏掌上明¶
珠棄擲難明日緱山東畔路野夫懐抱&KR0002;爲寛¶
　　　　出山¶
松門石路靜無関布韈青鞋幾徃還少日漫思爲¶
世用中年直欲伴僧閑塵埃長路仍回首升斗㣲¶
官亦強顔休道西山不留客数峯如𦘕暮雲間¶
　　　　謝鄧州帥免從事之辟¶
憂端擾擾力難任世事駸駸日見臨三載素冠容¶
有媿一時墨絰果何心首丘自擬終殘喘陟屺誰¶
<pb:KR4d0420_SBCK_008-10b>¶
當辨苦音遥望朱門涕横落相公恩徳九泉深¶
　　　　新野先主廟(次鄧/帥韻)¶
一軍南北幾扶傷長坂安行氣已王豪傑盡思爲¶
漢用江山&KR0004;不假呉強两朝元老心雖壮再世中¶
興事可常寂寞永安宫畔土争教安樂似山陽¶
　　　　石門¶
兩崖横絶𠋣山垠草逕低迷劣可分潭影乍從明¶
處見竹香偏向静中聞石林萬古不知暑茅屋四¶
隣唯有雲曵杖行歌羡樵&KR0369;此生何計得随君¶
　　　　獨峰楊氏幽居¶
<pb:KR4d0420_SBCK_008-11a>¶
村墟瀟洒帶新晴落日千山一片青世外衣冠存¶
大朴雲間鷄犬亦長生清江兩岸多古木平地数¶
峯如𦘕屏惆悵朝陽一茅屋酒舡茶&KR0883;&KR0018;生平¶
　　　　渡湍水(湍作專呼/見水經)¶
悠悠人事眼中新悄悄孤懷百慮紛𠆸倆夲宜閑¶
處着姓名誰遣世間聞秋江澹沱如素練沙浦空¶
明行暮雲早晚扁舟載煙雨移家来就野鷗群¶
　　　　十日登豊山¶
十日登髙發興新豊山孤秀出塵氛村墟帶晚鴉¶
噪合林壑得霜煙景分芳臭百年随變㓕短長千¶
<pb:KR4d0420_SBCK_008-11b>¶
古只紛紜詩成一嘆無人㑹白水悠悠入暮雲¶
　　　　岐陽三首¶
突&KR0016;連營鳥不飛北風浩浩發隂機三秦形勝無¶
今古千里傳聞果是非偃蹇鯨鯢人海涸分明蛇¶
犬鐵山圍窮途老阮無竒䇿空望岐陽淚滿衣¶
百二関河草不横十年戎馬暗秦京&KR0302;陽西望無¶
来信隴水東流聞哭聲野蔓有情縈戰骨殘陽何¶
意照空城從誰細向蒼蒼問争遣&KR0214;尤作五兵¶
耽耽九虎護秦關懦楚孱齊机上看禹貢土田雄¶
陸海漢家封徼盡天山北風獵獵悲笳發渭水瀟¶
<pb:KR4d0420_SBCK_008-12a>¶
瀟戰骨寒三十六峯長劍在𠋣天僊掌惜空閑¶
　　　　圍城病中文舉相過¶
擾擾長衢日徃回病中&KR0147;得避喧埃愁多頓覺無¶
詩思計拙唯思近酒盃潘岳鏡中渾白髪江淹門¶
外&KR0048;蒼苔生涯若被傍人問但說經年䑕不来¶
　　　　讀靖康僉言¶
浚郊沙海浩茫茫河廣&KR0138;堪一葦航㒹沛且當懲¶
景徳規模何必罪朱梁滄&KR0538;不掩蛟龍窟大地同¶
歸雀䑕郷三百年間幾降虜長星無用出光芒¶
　　　　雨後丹鳯門登眺¶
<pb:KR4d0420_SBCK_008-12b>¶
絳闕遥天霽景開金明髙𣗳晚風逥長虹下飲海¶
欲竭老鴈呌群秋更哀刼火有時歸變㓕神嵩何¶
計得飛来窮途自覺無多淚莫傍殘陽望吹䑓¶
　　　　京君辛卯八月六日作¶
四壁秋蟲夜語低南窓孤客枕頻移野情自與軒¶
裳隔旅食難堪日月遅平子歸田元有約魏舒襆¶
&KR0013;恐無期一莖白髪愁多少慚愧家人賦扊扅¶
　　　　浩然師出圍城賦䳽詩爲送¶
夣寐西山飲䳽泉羡君歸興𣺌翩翩昻蔵自有林¶
壑態飲啄暫随塵土縁遼海故家人幾在華亭清¶
<pb:KR4d0420_SBCK_008-13a>¶
淚世空憐明年也作江鷗去水宿雲飛共一天¶
　　　　追用座主閑閑公韻上致政馮内翰二首¶
峻坂平生幾疾驅歸休甫及引年&KR0004;東門太傅多¶
祖道北闕詩人休上書皁&KR0491;老歸千里𩦸白雲閑¶
釣五溪魚非熊有兆公無恙㑹近君王六尺輿¶
草堂人物列仙臞萬壑松風酒一壷少日打門無¶
俗客老年争席有樵夫巨源不入竹林選元亮偶¶
成蓮社圖野史他年傳𦒿舊風流一一似公無¶
　　　　懐秋林别業¶
茅屋瀟瀟淅水濵豈知身属洛陽塵一家風雪何¶
<pb:KR4d0420_SBCK_008-13b>¶
年盡二頃田園入夣頻髙樹有巢鳩𥬇拙空墻無¶
穴䑕嫌貧西南遥望膓堪斷自古虚名只悞人¶
　　　　壬辰十二月車駕東狩後即事五首¶
翠&KR0013;葱葱見執鞭戴盆欎欎夣瞻天只知河朔歸¶
銅馬又說䑓城墮&KR0083;鳶血肉正應皇極數衣冠不¶
及廣明年何時真得携家去萬里秋風一釣舡¶
&KR0429;澹龍蛇日闘争干戈直欲盡生靈髙原水岀山¶
河改戰地風来草木腥精衛有寃填瀚海包胥無¶
淚哭秦庭并州豪傑今誰在莫擬分軍下井陘¶
欎欎圍城度兩年愁膓飢火日相煎焦頭無客知¶
<pb:KR4d0420_SBCK_008-14a>¶
移突曵足何人與共舡白骨又多兵死鬼青山元¶
有地行仙西南三月音書絶落日孤雲望眼穿¶
萬里荆襄入戰塵汴州門外即荆榛蛟龍豈是池¶
中物蟣虱空悲地上臣喬木他年懐故國野煙何¶
處望行人秋風不用吹華髪滄海横流要此身¶
五雲宮闕露盤秋銀漢無聲桂𣗳稠復道漸看連¶
上𫟍戈船仍擬下&KR0045;州曲中青冢傳新怨夣裏華¶
胥失舊遊去去江南&KR0067;開府鳯凰樓畔莫迴頭¶
　　　　永寜南原秋望¶
浩浩西風入敝衣茫茫野色動清悲洗開塵漲雨¶
<pb:KR4d0420_SBCK_008-14b>¶
&KR0138;定老盡物華秋不知烽火苦教郷信断砧聲偏¶
與客心期百年人事登臨地落日飛鴻一線遲¶
　　　　中秋雨夕(啇帥國器/筵中作)¶
南樓髙興在胡床十日秋隂&KR0018;一觴&KR0067;老未應妨¶
嘯詠素娥多自怨昏黄此生此夜不長好行雨行¶
雲有底忙却恐哦詩太愁絶且燒銀燭看紅粧¶
　　　　癸巳四月二十九日出京¶
塞外&KR0004;&KR0162;宴賜金當時南牧巳駸駸只知㶚上真¶
兒戯誰謂神州遂陸沉華表鶴来應有語銅槃人¶
去亦何心興亡誰識天公意留着青城閱古今(國/&KR0004;)¶
<pb:KR4d0420_SBCK_008-15a>¶
(取宋於青/城受降)¶
　　　　喜李彦深過&KR0147;城¶
圍城十月&KR0017;爲隣異縣相逄白髪新恨我不如南¶
去鴈羡君獨是北歸人言詩匡鼎功名薄去國虞¶
飜骨相屯老眼天公只如此窮途無用說悲辛¶
　　　　與張杜飲¶
故人寥落曉天星異縣相逢覺眼明世事且休論¶
向日酒尊&KR0147;喜佀承平山公倒載群兒𥬇焦遂髙¶
談四座驚轟醉春風一千日愁城從此不能兵¶
　　　　秋夕¶
<pb:KR4d0420_SBCK_008-15b>¶
小簟凉多睡思清一牎風雨送秋聲頻年但覺貂¶
裘敝萬古何曽馬角生&KR0009;食且依嚴尹幕附書誰¶
往鄧州城澆愁欲問東家酒恨殺寒鷄不肯鳴¶
　　　　夣歸¶
顦顇南冠一楚囚歸心江漢日東流青山歴歴郷¶
&KR0038;夣黄葉瀟瀟風雨秋貧裏有詩工作祟亂来無¶
淚可供愁殘年兄弟相逢在随分虀塩萬事休¶
　　　　白屋¶
白屋寒多愛夕曛静中歸思益紛紛長門誰買千¶
金賦祖道虚陳五&KR0017;文地盡更無錐可置&KR0883;閑唯¶
<pb:KR4d0420_SBCK_008-16a>¶
覺井長勤明年准擬莱蕪住&KR0009;謝東隣范史雲¶
　　　　淮右¶
淮右城池幾處存宋州新事不堪論輔車謾欲通¶
呉㑹突&KR0016;誰當擣薊門細水浮花歸别澗断雲含¶
雨入孤村空餘韓渥傷時語留與纍臣一断魂¶
　　　　徐威卿相過留二十許日將徃髙唐同¶
　　　　李輔之贈别二首¶
衣冠八座文昌府襆&KR0013;三年同舎&KR0048;蕩蕩青天非¶
向日蕭蕭春色是他郷傷時賈誼頻流涕卧病王¶
章自激昻保社追随有成約不應関塞永相望¶
<pb:KR4d0420_SBCK_008-16b>¶
　東南人物未彫零和氣春風四座傾但喜詩章多¶
　俊語豈知談𥬇得新名二年阻絶干戈地百死相¶
　逢骨&KR0079;情别後相思重逥首杏花尊酒記&KR0147;城¶
　　　　　即事¶
　逆竪終當鱠縷分揮刀今得快三軍燃臍易盡嗟¶
　何及遺臭無窮古未聞京&KR0026;豈當誣翟義哀衣自¶
　合從髙勲秋風一掬孤臣淚呌断蒼梧日暮雲¶
　　　　　望王李歸程¶
　一&KR0260;霜寒晚思孤眼中行李見歸途虞卿仲子死¶
　不杇石父晏嬰今豈無義士龍沙元咫尺纍臣駒¶
<pb:KR4d0420_SBCK_008-17a>¶
𨻶自舒徐何時斗酒&KR0172;相勞驚看燕家頭白烏¶
　　　　秋夜¶
九死餘生氣息存蕭條門巷似荒村春雷謾說驚¶
坯户皎日何曾入覆盆濟水有情𣷹别淚吴雲無¶
夣&KR0009;歸魂百年世事兼身事尊酒何人與細論¶
　　　　甲午除夜¶
暗中人事忽推遷坐守寒&KR0069;望復燃巳恨太官餘¶
&KR0920;餅争教漢水入膠船神功聖徳三千牘大定明¶
昌五十年甲子兩周今日盡空將衰淚洒吴天¶
　　　　乙未正月九日立春¶
<pb:KR4d0420_SBCK_008-17b>¶
十度新正九處家今年癡坐轉堪嗟一冬殘雪不¶
肯盡連日苦寒殊未涯重碧緫誇燕市酒小紅誰¶
記上林花殘魂零落今無㡬乞與春風惱𩯭華¶
　　　　杏花落後分韻得歸字¶
&KR0425;髄能醫病頰肥鵉膠無那片紅飛殘陽淡淡不¶
肯下流水溶溶何處歸煮酒清林寒食過明粧髙¶
燭賞心違冩生正有徐熈在漢𫟍招魂果是非¶
　　　　三僊祠¶
三僊祠下徃来頻憔悴征衫滿路塵簫鼔未休寒¶
食酒樵蘇時見舊都人吹殘芳𣗳紅仍在展破平¶
<pb:KR4d0420_SBCK_008-18a>¶
田緑巳匀西北井州隔千里㡬時還我故郷春¶
　　　　送輔之仲庸還大梁¶
驊騮争道𣺌翩翩誰遣風塵失壮年四璧舊聞懸¶
聲宅一囊今有賣書錢淋浪别酒青燈夜㓕沒孤¶
㠶落照邉想得還家過春半故山喬木滿蒼煙¶
　　　　繡江汎舟有懐李郭二公¶
荷花如錦水如天狼籍秋香擁𦘕船長白風煙最¶
瀟洒外䑓賔主重留連勝逰毎恨隔千里樂事便¶
當論百年咫尺西州兩詩客不来同作飲中仙¶
　　　　送杜子¶
<pb:KR4d0420_SBCK_008-18b>¶
洛陽塵土化緇衣又見孤雲着處飛北渚曉晴山¶
入座東原春好妓成圍来鴻去燕三年别深谷髙¶
陵萬事非轟醉春風有成約可能容易話東歸¶
　　　　眼中¶
眼中時事益紛然擁&KR0013;寒窓夜不眠骨&KR0079;他郷各¶
異縣衣冠今日是何年枯槐聚蟻無多地秋水鳴¶
蛙自一天何處青山隔塵圡一菴吾欲送華顛¶
　　　　送杜招撫歸西山(社亂後爲/黄冠師)¶
少日先聲懾虎𧴀只今&KR0016;馬欲雞棲邯鄲枕上人¶
&KR0004;覺秋水篇中物巳齊父老樵漁知有杜將軍桃¶
<pb:KR4d0420_SBCK_008-19a>¶
李自成蹊因君喚起思郷意君在西山我更西¶
　　　　&KR0009;欽止李兄¶
征車南北轉秋蓬関塞相望兩秃翁衮衮便當随¶
世路悠悠難復𠋣天公銅駝荆&KR0068;千年後金馬衣¶
冠一夣中尊酒雲州古城下幾時携手哭春風¶
　　　　有&KR0009;¶
飛鴻来處是營平喜向斜封見姓名千里吕安思¶
叔夜五更殘月伴長庚関河秋興風景暮長路渇¶
心塵圡生南渡詩人吾未老幾時同醉鳯凰城¶
　　　　鎮州與文舉百一飲¶
<pb:KR4d0420_SBCK_008-19b>¶
翁仲遺墟草&KR0068;秋蒼龍𩀱闕記神州只知終老歸¶
唐圡忽漫相看是楚囚日月盡随天北轉古今誰¶
見海西流眼中二老風流在一醉從教萬事休¶
　　　　别王使君丈從之¶
謝公毎見皆名語白傳相看只故情尊酒風流有¶
今夕王堂人物記升平太山北斗千年在和氣春¶
風四座傾别後殷勤更誰接只應偏憶老門生¶
　　　　&KR0009;沶禪師(師舊𨼆/濟源)¶
白頭&KR0010;月坐詩窮止有相逢一𥬇同齋粥空踈想¶
君瘦冠巾收歛定誰公夣魂歴歴山間路世事悠¶
<pb:KR4d0420_SBCK_008-20a>¶
悠耳外風見&KR0003;懸泉好藢蕨草堂知我是隣翁(時/汰)¶
(逐釋老家甚急故/有巾冠收歛之句)¶
　　　　䘙州感事二首¶
神龍失水困蜉蝣一舸倉皇入宋州紫氣巳沉牛¶
斗夜白雲空望帝郷秋刼前寳地三千界夣裏瓊¶
枝十二樓欲就長河問遺事悠悠東注不還流¶
白塔亭亭古佛祠徃年曽此走京師不知江令還¶
家日何似湘纍去國時離合興亡&KR0205;如此棲遲零¶
落竟安之太行千里青如染落日欄干有所思落¶
(日一作獨凭)¶
<pb:KR4d0420_SBCK_008-20b>¶
　　　　望蘇門¶
諸父當年此徃還客衣塵圡淚班班太行秀發眉¶
宇見老阮亡来尊爼閑出岫暮雲歸有處投林孤¶
鶴杳難攀湧金亭上秋如𦘕興在青林杳靄間¶
遺山先生文集卷第八¶
