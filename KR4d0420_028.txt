# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:27.741561
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0529-028遺山先生文集-卷第二十八.
<pb:KR4d0420_SBCK_028-1a>¶
遺山先生文集卷第二十八¶
　　碑銘表誌碣¶
　　　　大丞相劉氏先塋神道碑¶
天兵南下經畧中圡&KR0010;甲戌秋師次燕西今行䑓¶
龍門公年甫十二随其家人避兵徳興之禅房山¶
旣而盡室&KR0013;俘公在一大首領麾下一日避役¶
御營犒宴之人什伍爲偶公&KR0186;入座共食意態自¶
如　上舉目見之親問姓名及所以来者公跪自¶
陳主帥不見䘏無以自存願留止營中¶
上召主帥名索公得之隸中宫帳下不三四年諸¶
<pb:KR4d0420_SBCK_028-1b>¶
部譯語無不閑習稍得供奉　上前公資禀聦悟¶
異於常人進退應對無不曲中　聖意未㡬擢之¶
奉御之列出入帷幄寒暑旦暮斯須不少離千載¶
之㑹實始於此其年出使諸道所至以&KR0091;¶
㫖聞　車駕征契丹餘族是爲西遼歷古續兒國¶
訛夷朶等城戰合只破之遂征遜丹之斜迷思于¶
普花見拒即度嗔木連破其軍二十餘萬公皆在¶
焉五六年之乆艱難險阻備甞之矣　上試公已¶
乆熟其材量而閔其勞苦随以西域工技户四分¶
二千之一立局燕京兼提舉燕京路徴收課稅漕¶
<pb:KR4d0420_SBCK_028-2a>¶
運塩塲及僧道司天等事山東十路山西五路工¶
技所出軍立二総管公皆將之錫之玉印金虎符¶
公上奏臣有舌在不煩符節意以爲　聖訓諄復¶
孰不畏服臣口能宣布之因固讓金符於佐官宋¶
元髙逢辰别請銀章而歸是後立　行宫改新帳¶
殿城和林起萬安之閣宫闈司局皆公發之¶
明聖継綂万國連紹勲舊大臣行尚書省事於漢¶
境節制所及凡二十餘道分陕之命公實膺之以¶
公前後而言盖勝衣而入侍燕閑未冠而肅將使¶
指帶刀𪧐衞從事獨賢周庐徼巡靡國不到經渉¶
<pb:KR4d0420_SBCK_028-2b>¶
萬里岀入三朝仁信篤誠自結知遇至於成白門¶
之婚媾辨讒夫之媒蘖新宫落成則以有功遍諭¶
中州撫治則以無過見知合侍御而爲家人父子¶
之親由𤓰牙而淂殷肱心膂之&KR0009;眷顧殷重賜賚¶
稠叠開國舊臣莫與爲比古所謂攀龍鱗附鳯翼¶
依日月之末光挹雲雨之餘潤者盖不足道也公¶
每以　國恩天大不勝臣子區區之情丙午冬詣¶
闕拜章旣以郷郡所創大清安寺爲僧衆祝嚴之¶
所矣㳟惟河潤九里澤及三族姑姊群從仁卹婣¶
睦率從大慶得之而於揚名顯親尚或闕如人子¶
<pb:KR4d0420_SBCK_028-3a>¶
之心其何以自處乎乃命家老件右積累之舊命¶
文士譔述銘諸麗牲之碑謹按劉氏世居宣徳縣¶
北郷之青魯里孝弟力田盖有年矣曽大父雲自¶
遼日爲大家有子四人曰璋曰瓊曰玹曰瓉玹之¶
子四人𩔰仁字仲明祖仁字仲昌用仁字仲至体¶
仁字仲康仲至府君即公之考也公家故大族又¶
以貲雄其郷委積豊實畜牧蕃息北山之奚家関¶
西郷之土厚皆有别業與世官榮禄家同里閈出¶
入逰&KR0026;裘馬相尚䡖財好施少不靳固求者多所¶
全濟故州里以隂徳&KR0091;焉府君娶同郷李氏生三¶
<pb:KR4d0420_SBCK_028-3b>¶
子長敦字徳厚季効字徳信皆無禄早世公其第¶
二子也自大父以来不常厥居而其先塋止於青¶
魯西北原而已&KR0060;甞攷於陽報之&KR0003;天造草昧利¶
用建侯豪傑之士乘時&KR0108;興以&KR0145;功名富貴者抑¶
多矣虎或鼠化蛇非龍諱亦奚必以憑藉積累而¶
爲言然質之古人𡊮氏之四世五公髙宻之重矦¶
累將一淂於平反楚王英之獄一淂之綂百萬之¶
衆未甞妄戮一人逺則𫝊記所𫝊近則耳目所接¶
見若此者衆殆不可勝舉惟天愛民甚一物暴陵¶
則天氣爲之舛錯故愛人者必有天報報施所不¶
<pb:KR4d0420_SBCK_028-4a>¶
及者特十百而一耳使憑藉積累一切以䛕辭折¶
之則神埋或㡬乎熄矣公家出燕遼之大姓席曽¶
髙之世業華&KR0254;之奉欝爲素矦至於排難觧紛周¶
急継困任侠尚氣與時貴並名源深流長㮣見於¶
此惟公資風圡之厚炳川岳之靈威徳沉潜䇿慮¶
愊億坐鎮衰薄含納垢汚獨見㡬徽之先審度剛¶
柔之際人不能一我則百之&KR0002;夫武臣宿將專制¶
方隅交搆旣興怨嫌斯在公折之以正理示之以¶
赤心智勇既殚重爲輯睦又若失意盃洒意氣妄¶
加人以兵憂我惟誠徃和氣甫浃而宿怨巳平又¶
<pb:KR4d0420_SBCK_028-4b>¶
&KR0002;論列　御前皆天下大計辭情激烈　上爲動¶
容一言興&KR0022;古無與讓至於賔禮故老崇尚儒雅¶
古今治亂了然胸中慕髙賢之歸休師道家之知¶
止無心富貴而富貴如見逼畏逺&KR0096;寵而&KR0096;寵常¶
自至年甫知命福禄方来其深畧逺圖忠良明智¶
上以尊王中以庇民下以爲劉氏無窮上傳當大¶
書特書屡書之不特一書而巳也夫忠以報國孝¶
以起家立身行道之義彰慎終追逺之徳厚不有¶
金石後裔何&KR0026;乃爲之銘公名某字徳柔以小字¶
某行八子某其長巳襲世爵云其銘曰¶
<pb:KR4d0420_SBCK_028-5a>¶
　有佳者城武寜其原是爲龍門劉氏之阡劉爲¶
　大家出用武國從公曽門孔武且碩孔武且碩唯¶
　幽燕之習曽是義俠而多潜徳斤斤我公有見¶
　於㡬年甫勝衣知大福所歸惟左右是奉而不¶
　違開闔風雲出入範圍婉孌龍姿躍而天飛股¶
　肱心膂成躰而一穆陵無棣賜履而十命以南¶
　伯方國是式于蕃于宣汝明汝翼丘山其崇川¶
　谷其容望之巍然&KR0098;矣鉅公紀有斾常勒有𪔂¶
　鍾何以配之錢氏表忠衮冕巍峩&KR0108;無所階世¶
　尋丕祚公有自来宗起起宗疇宗之徳公泝其¶
<pb:KR4d0420_SBCK_028-5b>¶
　流謂必有開公矦之世其終必復家食舊徳史¶
　遺徃躅獄有平反將無妄戮神理不遐敢專其¶
　福岷山導江小川三十發源濫觴其必不然我¶
　作銘詩述劉宗之先祝公眉壽而保魯爲忠孝¶
　無窮之傳¶
　　　　歸徳府総管范陽張公先徳碑¶
范陽張公漢臣遣其叅佐陳玠李&KR0754;侯㺹自曹南¶
走書幣及予於順天書謂予曰子良不敏爰自束¶
髪以良家子𨽻軍籍轉戰南北將四十年馮藉先世¶
積善之舊生還郷國乃辛丑某月淂用矦伯之服¶
<pb:KR4d0420_SBCK_028-6a>¶
之禮展省墳墓攷之令甲諸仕及通貴廟與墓¶
俱有碑應用螭首亀趺之制竊不自揆度思得文¶
士之見信於人者譔述之以侈光寵以昭前人以¶
俟百世之下維吾子惠顧之曩予在大梁承乏左¶
曹之都司壬辰之圍外授阻絶危急存亡朝不及¶
夕或有言宿州節度宗室衆僧奴之幕客張子良¶
由間道賫奏牘至者都堂趨召問所以来公爲言¶
國用安自連水来歸紏合義徒刑牲㰱血誓爲勤¶
土之舉以游&KR0016;旁午跬歩千里無敢進奏者子良¶
感激自&KR0108;獨與裨將張平夜行晝伏間關百死乃¶
<pb:KR4d0420_SBCK_028-6b>¶
今瞻拜京闕幸疾得歸報無失事機即日召對便¶
座勞賜殷重凡奏牘所請眷𠋣用安者無不開允¶
符節印綬衣帶弓矢書詔誥命九繫之左曹者予¶
淂與聞之朝議多公機警絶出占對詳盡雖素官¶
無以過嘖嘖&KR0091;歎率以逺業期之及公將使指還¶
都人日望東師之至而用安天奪之魄心計蹉跌¶
進退狼狽迄無所成公信義昭著獨爲時論所保¶
任故継有鷹揚&KR0016;都尉涂宿節龯之命予亦備聞¶
之公&KR0004;北歸介於東明商君孟卿父子及崔君君¶
佐王君安仁两君以此碑爲言盖公頗知予而予¶
<pb:KR4d0420_SBCK_028-7a>¶
亦甞望見眉宇於衆人之中願交之日乆矣誠得¶
秉筆以相兹役使孝子之情盡諸矦之禮俻固所¶
願也其敢以固陋辭維張氏族出范陽其家於縣¶
東&KR0311;家里者不知其㡬昭穆矣自公曽大父甲而¶
下皆𨼆徳不耀大父臣甫資稟髙亮不親細務恤¶
貧乏樂施予又謹於事佛日誦般&KR0002;為課重惜物¶
命未嘗烹割行及庖湢聞家人茹葷則睨而不顧¶
壽八十有七怡然坐逝祖妣王氏李氏生子三人¶
其季諱珪純質有父風明昌壬子之夏三水況溢¶
漂壊廬舎至於丘壠亦為湮沒珪與長女李乗舡¶
<pb:KR4d0420_SBCK_028-7b>¶
筏百計訪求僅淂祖考遺骸於泥淖之下其瀕於¶
死者屡矣妣宋氏&KR0268;仁勤儉孝於舅姑生子二人¶
長即公次曰子明子明仕為鄜州洛郊主簿母有¶
前識謂公材幹特逹後當貴顕常戒之母妄殺以¶
仁愛為懐墓故在三水之陽懲創水禍改卜其隂¶
乃在所居之西南原見於辛丑新阡者特二世耳¶
&KR0004;大安兵興公以材選為軍中千夫長以功遷都¶
綂時耕稼旣廢道殣相望乃率𣵠州定興新城户¶
数千就食東平甲申秋樞宻院徼公遷壽春𠑽防¶
城都提控州將夏全反覆變詐動與公不相合公¶
<pb:KR4d0420_SBCK_028-8a>¶
謀舎去之未能也壬辰正月全刼州民出屯雞口¶
州随爲李敏所據公棄家屬募死士数十軰徑入¶
敏營敏一夕三召公公辭情慷&KR0099;感動左右三欲¶
害公而不能也夏全北行公與宿州帥尅石烈阿¶
虎刼之遮老㓜数萬靈壁之圖遂觧全不勝憤㑹¶
邳徐軍来復讐公復與宿帥衆僧奴斫全營於鄿¶
縣全僅以身免至遺其金虎符而去未㡬疽發背¶
死于楊州公在两淮&KR0004;非夲筞重以地圡卑薄風¶
俗不相一感念先壟遂有鴻鵠髙翔之志以戊戍¶
冬擁麾下数萬衆自泗州比歸大帥以聞随拜顓¶
<pb:KR4d0420_SBCK_028-8b>¶
制方面之命甞謂全燕&KR0416;界廣闊風土完厚自秦¶
㓕六國而郡縣之迄唐中葉盧龍一軍雄視趙魏¶
欝爲大鎮以&KR0037;栗之利車&KR0016;之盛言之則爲用武¶
之國以太行恒山挾右碣石入於海言之則爲天¶
地之藏海山沉雄通貫斗極人禀其氣而生或客¶
於其郷或仕於其國率多魁偉敦厖宏傑之士至¶
於㳺談劍俠倔起閭巷間而掉臂於王公之門排¶
難觧紛遂以功名顕者徃徃而在盖不至於人物¶
𣺌然絶無而僅有也漢車&KR0016;將軍之子孫散居𣵠¶
易間雖譜諜散亡無從考按其風聲習氣歌謡慷¶
<pb:KR4d0420_SBCK_028-9a>¶
&KR0099;風流猶存耳公䇿慮愊憶氣節豪宕其走夏冠¶
使大梁特蹔有所試已足以信眉髙談無愧天下¶
况乎旅力方剛委任伊始側聞下車睢陽首以増¶
築學舎爲事幕府省靜日得近見文儒攷論今古¶
衣冠之整㓗車&KR0016;之閑雅駸駸乎承平禮法之舊¶
他日極其所至豈特長一道將軍而巳耶故予旣¶
論次先徳并以公出處附之欲人知張氏所以起¶
其宗者盖如此其銘曰¶
　立木栢松文石龍蛇欝彼新阡郷國之華千&KR0016;¶
　来歸大纛髙牙展墓而入州人驚嗟繄張世之¶
<pb:KR4d0420_SBCK_028-9b>¶
　先秉心柔嘉播而𫉬之猶上農之禾月計之則¶
　有餘理無僣差西周旣東兵連兩河鉏耰&KR0068;矜¶
　&KR0108;而横戈矯矯維公　立不頗維軍律是從戰¶
　功曰多夏㓂黥髠劍佩巍峩食飽而颺誕為盗¶
　夸公斫其營壮士無譁慙憤亡㡬時化而蟲沙¶
　有来同盟唇齒輔車詣闕拜章畏途褒衺孰爲¶
　田疇而𠑽&KR0018;荷公之義聲金石不磨大&KR0022;維翰¶
　准海無波公力方剛公壽亦遐相彼發源淵其¶
　未涯我卜行營之原當置萬家¶
　　　　臨淄縣令完顔公神道碑¶
<pb:KR4d0420_SBCK_028-10a>¶
公諱懷徳字輔之以小字得孫行族完顔氏𨽻上¶
京路司屬同武元文烈之從弟劾徹封國於趙子¶
斜不出䧏國而郡封於金源子阿魯熈宗朝平章¶
政事子習揑驃&KR0016;尉上將軍義州節度副使即公¶
之考也母曰金源郡夫人郭氏公其子也甫成童¶
以宗子第五從承應走馬局俄遷内承奉班三歴¶
監務用課最調宻州倉使衞紹王至寜元年選注¶
臨淄令公生長華&KR0254;而能以法度自檢&KR0004;到官吏¶
民畏公修整謂其中有不可測者及見其不飲酒¶
不畏怒不事苛細不以榜掠立威不三數日上下¶
<pb:KR4d0420_SBCK_028-10b>¶
歡然猶一堂之上矣貞祐二年受代有期而中夏¶
&KR0013;兵盗賊充斤玄爲支黨衆至數十萬攻下郡邑¶
官軍不能制渠帥岸然以名號自居讐撥地之酷¶
睚眦種人期必殺而後已&KR0002;營壘若散居若僑寓¶
託宿群不逞閧起而攻之尋蹤捕影不遺餘力不¶
三二日屠戮凈盡無復噍𩔗至於𤼵掘墳墓蕩棄¶
骸骨在所悉然獨臨淄之民感令君之仁視猶血¶
屬百方藏匿有以令家父子甘就死地者人心旣¶
定&KR2957;然不移其掩蔽愈更深固如是數月之乆大¶
帥駙馬都尉僕散公綂兵而東乃詣軍自陳都¶
<pb:KR4d0420_SBCK_028-11a>¶
尉知公仁愛所感脫身於萬死不一生之地承制¶
拜官公南歸之計巳决𠕅四退讓乃聽自便是後¶
僑居毫州無復䆠情以宣宗興定五年十二月之¶
三日遘疾春秋六十終於私第之正&KR0397;越三日權¶
厝某所夫人郭氏亦功臣藥師之女孫封號如其¶
姑子男一人曰從政男孫三人阿海早卒曰守英¶
曰守傑女孫一人嫁須城令信某早卒曽孫女二¶
人尚㓜天興壬辰河南破從政率老㓜千人歸行¶
䑓特進公於東平給使帳前承事旣乆委之筦庫¶
之任稍遷工匠副官今年閏月今相君度其付委¶
<pb:KR4d0420_SBCK_028-11b>¶
未盡改本道課稅所副使未㡬進副爲長且授以提¶
領之職提領永念先世積累之厚兵亂流離猥¶
蒙特進公父子特逹之遇思所以顯親揚名者唯¶
金源陪&KR0830;大房平章出鎮錦州而薨於鎮葬此州¶
之某山副節度塟弘政之弘山下臨淄邈在河外¶
誠懼陵谷變遷墓失其處則遺孤投死無後矣乃¶
遣長子阿海護輀車而北卜安厝之宅惟湏城東¶
金谷郷之盧泉爲吉定爲新阡我先府君是爲北¶
遷之祖&KR0060;謂私門之事無此爲大乃於省介叅某¶
人以墓碑爲請盖提領君之子婿世昌予門弟子¶
<pb:KR4d0420_SBCK_028-12a>¶
也故予於君之平生頗知其崖畧君甞以族屬授¶
官而不樂仕宦宗室諸老怒其閑放自棄欲強致¶
之京師君百計求免乆乃淂遂然亦以覃恩從進¶
義校尉至昭勇大將軍矣毫下多世官恣縱不法¶
良民或&KR0013;侵愁者徃徃以氣使訶護之識者&KR0091;焉¶
亳&KR0013;兵而軍亂軍中有挟𪧐怨謀相圖者主者&KR0059;¶
以情告君淂先事爲備竟免於難迄今身領漕政¶
守英官胡魯女孫適某人循流測源豈偶然哉銘曰¶
　殷士黼哻厥作祼將亦惟我周王徳而不彊遼¶
　江洑流王諜散亡獨金源有𫝊見於東方見於¶
<pb:KR4d0420_SBCK_028-12b>¶
　東方朱芾斯皇維先世所歸陪燕大房𠕅遷而¶
　南邈如投荒喪亂弘多曠於丞甞温序思歸睠¶
　言涕滂輀車北轅金谷其藏欝欎佳城松檟有¶
　光惟彼臨淄銅墨之良梁肉疲嬴紈袴冰霜惠¶
　利所漸愛於桐郷殆天以慈衞之俾壽而康何¶
　血肉之塲而有萬夫之防&KR0754;&KR0754;嗣侯福艾竒厖¶
　對於前人祗懼弗忘八世相唐夲仁柔之梁天¶
道靡常福善其當我卜盧泉之原萬家其傍¶
　　　　費縣令郭明府墓碑¶
公諱嶠字子崇族郭氏世家臨潢之長泰曽大父¶
<pb:KR4d0420_SBCK_028-13a>¶
英潜徳弗耀大父願誠遼日進士擢第由左班殿¶
直仕至侍御史生二子長曰元徽金朝詞賦甲科¶
未仕而終次曰元弼換遼官𠑽尚書省譯史遷儀¶
鸞局副使遂占籍大興左警巡院興陵朝詔舉内¶
外官三十年無過犯者宰相以儀鸞姓名對且薦¶
其清慎有幹局特㫖進階五品授遼東路轉運副¶
使生二子長曰&KR0302;大定十九年進士釋&KR0260;薊州軍¶
事判官車駕東獵聽萬姓縱觀上親問薊州孰爲¶
好官父老合辭以軍事判官對問之佗所對如前¶
上欲擢爲朝官以避親換宛平令累遷監察御史¶
<pb:KR4d0420_SBCK_028-13b>¶
户部貟外&KR0048;歴觧深單三州刺史終於大名等路¶
按察副使次則公也公早習舉業知詩文律度以¶
父住試&KR0024;尚書吏部&KR0122;屬終更調禹城南宫丞再¶
調沂州防禦判官以㢘能升兼費縣令資禀孝友¶
臨政仁信篤誠不事表襮旣乆吏民安之懽然有¶
父母之愛使者復以㢘幹聞貞祐之亂河𦍤郡邑¶
在所陷沒費亦受兵公能以計自脱家四十口迯¶
難觧散無復歸顧之望兵退縣治復立不旬日農¶
民護送公族屬皆𫉬完聚下迨狗馬無所棄失同¶
官諸人均&KR0013;殺掠有不遺噍𩔗者識者謂公之仁¶
<pb:KR4d0420_SBCK_028-14a>¶
政驗於此矣公春秋巳髙無復宦情長子令永寕¶
洛西山水佳勝衣冠之士多寓於此公與賈吏部¶
損之趙邠州慶之劉文學元𪔂李澤州温甫劉内¶
翰光甫名流陳夀卿薛曼卿申伯勝和獻之諸人¶
徜徉泉石間日有詩酒之樂天興元年二月日年¶
七十有六先洛陽䧟一日以病終于寓舎官懷逺¶
大將軍上&KR0016;都尉汾陽郡開國伯食邑七百户娶¶
髙氏上林署令某之女封汾陽郡君子男四人遹¶
祖継伯氏按察副使房以&KR0315;仕為太原交鈔厙使¶
歴陽曲令終於府治中嗣祖以祖&KR0315;試&KR0024;刑部&KR0122;¶
<pb:KR4d0420_SBCK_028-14b>¶
自同州録事永寜中升陕縣令入為吏部主事貟¶
外&KR0048;京西大司農丞天興&KR0004;授本路安撫使兼行¶
大司農分治户部事今為行尚書省左右司&KR0048;中¶
興祖以公&KR0315;試&KR0024;户部掾今為燕京総府叅佐顯¶
祖未仕男孫九人曰蒙曰履曰泰曰謙曰豫曰随¶
曰臨曰觀曰賁女孫五人長&KR0244;士族涿州王氏次¶
&KR0244;燕中王氏餘㓜在室夫人前公三十年卒祔宛¶
平魯郭里東原之先塋孤子等以壬寅三月日奉公¶
衣冠合葬於汾陽郡君之墓禮也好問往在洛西¶
辱公以篇什見賞且於二子有通家之好見屬墓¶
<pb:KR4d0420_SBCK_028-15a>¶
碑不敢以固陋辭因爲論次而系以銘其辭曰¶
　析木天街碣石海壖唐風具存不爲遼遷公生¶
　其間氣質渾然人門其華詩禮其傳可以登三¶
　老賢能之書而屈於吏銓有来銅章仁信藹然¶
　淪浹之深人合而天崑崗火炎之日襁&KR0018;不&KR0162;¶
　孝于親而賢友于弟昆而賢孝友而施於政又¶
　其賢愷悌君子胡不百年我知岷江之濫觴三¶
　百維川大書豊碑識公之阡是惟良民吏之墓¶
　過者式焉¶
　　　　廣威將軍郭君墓表¶
<pb:KR4d0420_SBCK_028-15b>¶
貞祐&KR0004;中夏被兵二年之春兵北歸既破平陽取¶
道大原分軍西六州時岢嵐無主將同知軍州事¶
完顔昭武以城守計訪於君君爲言城守固善然¶
自北兵長驅而南燕趙齊魏蕩無完城公獨欲以¶
掌許地抗掃境之兵強弱衆寡無乃不敵乎且守¶
禦有具非倉猝所能辨就使可辨客軍皆有去心¶
駈市人而使之戰果何恃乎兵家有戰有守不能¶
戰不能守唯有避其鋒耳今㳺&KR0016;巳入境不早爲¶
計則悔無及矣昭武者從君言乘夜以軍夾老㓜¶
走西南龍門砦北兵随至汾石嵐管無不屠㓕唯¶
<pb:KR4d0420_SBCK_028-16a>¶
岢嵐無所淂而還宣撫司録君功以便宜授嵐谷¶
簿攝録事至今郷里皆以一州之命自君淂之君¶
諱琩字子玉姓郭氏世爲岢嵐人唐以来忠武王¶
之子孫散居汾晋間不見於譜系而淂之承𫝊君¶
盖其苗裔也曽大父晏大父興父詡三世在野然¶
自大父以来以貲雄郷曲任俠尚氣樂於周急甞¶
日出緡錢一千以給丐者如是數十年故人以隂¶
徳歸之君弱冠以律學應選𠕅上不中議罷舉㑹¶
明昌官制行乃用良家子明法理慎動止推擇爲¶
吏歷仕州縣乆叙年勞授忠勇校尉自嵐谷簿調¶
<pb:KR4d0420_SBCK_028-16b>¶
隩州知法改平陽知法河東南路行元師府檢法¶
兼提領犒賞興定元年入爲尚書左三部檢法改¶
嵩州知法遂充行尚書六部主事累官廣威將軍¶
汾陽縣開國子食邑五百户以正大二年&KR0010;在乙¶
酉正月元日春秋五十有八終於嵩州之寓舍君¶
天禀渾厚有晉人淳篤之風自持者甚㢘而施予¶
無少猒議獄餘二十年仁心爲質所以致忠愛者¶
無不盡在隩州明劉狗兒者無罪積年之寃不數¶
語而决闔郡爲之&KR0091;快寜化頻年荒歉時疫流行¶
君躬自調護多𫉬全濟最後主部事危急之際調¶
<pb:KR4d0420_SBCK_028-17a>¶
度百出君區處餽饟視民力爲緩急上官以吏能¶
許之莘公胥和之叅政李公君美雅知公才及行¶
䑓平陽首被奨抜宣慰使李公仲修亦以恩門之¶
舊時以書問及焉居伊川旣乆先以酒交於屏山¶
李先生之純許司諫道真歸老此州與馬倅之良¶
趙宰夀卿日相追從徜徉山水間雲屏泛舟見於¶
圖𦘕其爲名流所重如此身殁之日送塟之人傾¶
動州里行路爲之悲愴則君之生平誠於接物不¶
以貧賤爲䡖重者於此見之夫人同郡李氏閨門¶
整肅有婦師之目封汾陽縣君後公八年殁於襄¶
<pb:KR4d0420_SBCK_028-17b>¶
陽子男有人長曰蛻用丞相髙壽公薦試&KR0024;随朝¶
&KR0122;属𠑽平陽孟州兩帥經歴官嵩州刺史次曰仲¶
彧舉進士次曰擇善棄家爲黄冠次曰仲文以君¶
䕃&KR0024;遥領西安軍節度副使次曰仲噐亦用䕃祗¶
候承奉班早卒女一人曰妙延爲女官孫五人曰¶
汝霖曰棟曰同寅曰叶恭曰和𠂻曽孫三人皆㓜¶
某等將以某年月日奉公之柩祔於郡北天澗南¶
原之先塋&KR0010;甲辰冬予過洛西仲文方徔事鄧州¶
之行幕介於教授呉子賢涕泗百拜以墓表爲請¶
仲文温淳有緼藉一府之事皆所𠋣辨擇善操&KR0130;¶
<pb:KR4d0420_SBCK_028-18a>¶
能正愽於玄學道價重一時而&KR0060;嘆郭氏世業淳¶
雅晋人少見其比推䆒源委知廣威君之後方興¶
而未艾也乃爲論次之而系以銘銘曰¶
　敦&KR0006;其純良有自勝之剛温&KR0006;其慈祥無寡恩¶
　之傷横流湯湯身爲舟航拯溺於其郷𠕅世而¶
　昌神理孔彰吾文表之尚以發其幽光¶
　　　　潞州録事毛君墓表¶
君諱某字伯朋族毛氏世家臨清靖康之亂遷大¶
名遂占籍焉曽大父瑜宋成忠&KR0048;大父詢金朝初¶
洎弟評同登進士第仕爲泗水令官至朝散大夫¶
<pb:KR4d0420_SBCK_028-18b>¶
父大壮廣威將軍永年縣主簿内翰東明王公百¶
一述先德俻矣永年三子君爲之長自㓜以孝&KR0091;¶
友愛二弟遂及宗黨資禀剛毅㢘介自守人不敢¶
以非禮犯之明昌中以父任係承奉班歴監差者¶
五皆以課最聞而未嘗以勺水自及泰和初超靈¶
寳縣主簿令有故不事事君攝縣務者㡬二年平¶
賦理訟有愛利之實憲司以㢘能舉之將受代丁¶
太夫人李氏憂赴䘮之日老㓜號泣攀送數十里¶
不絶其得民如此禫服向終復遭大故比塟斬焉¶
衰經中日誦佛書為課迄于終制言動之間鮮不¶
<pb:KR4d0420_SBCK_028-19a>¶
如禮人以爲難能大安初北鄙用兵選授昌平縣¶
軍資庫使到官未㡬而大敵至吏民狼狽逃死随¶
潰軍而南庫所貯金帛先備犒賞用者以鉅萬計¶
姦人乘亂公爲攘敓同官亦挟輕貲而遯僕𨽻因¶
以爲言君訶之曰官不能守旣無所逃責矣尚敢¶
以盗&KR0060;自陷違天理累子孫乎貞祐元年調潞州¶
録事待次郷里府尹知公有幹局檄監漕事赴都¶
時游&KR0016;𠑽斥道路阻絶篙工役夫日議逃避君安¶
慰百至糧運竟逹尹益以軍食付之乙亥冬敵𠕅¶
至大名受攻君方計餽饟而城巳䧟兵人脅君使¶
<pb:KR4d0420_SBCK_028-19b>¶
䧏怒其&KR0367;蹇不爲屈欲兵之君盛氣憤激義不受¶
辱大叫觸牆立致殞絶得年五十實十二月二十¶
有二日也兵退&KR0830;之府城北三里所呉荘原之先¶
塋積官廣威將軍勲&KR0016;都尉封滎陽縣男食邑三¶
百户夫人𣵠郡王氏泰和名臣大尹翛然之女孫¶
封滎陽懸君畧通書傅事舅姑孝謹訓&KR0346;二女動¶
有禮法中表以婦徳母儀歸之禀命不融與君同¶
日遇害子男四人居謙明威將軍臨淮簿居政忠¶
顯挍尉魏縣五星鎮酒官居仁修武校尉通許醋¶
&KR0101;喜喜早卒女二人長&KR0244;千户喬惟忠次適順天¶
<pb:KR4d0420_SBCK_028-20a>¶
路軍民萬户張徳剛男孫三人漸業進士渙澄皆¶
尚㓜&KR0004;君欲就䕃補而弟廣威將軍敬之年未及¶
君待之數年竟與同觧而仕敬之仕宦連蹇累坐¶
課殿&KR0013;拘君毎加營護事過之後慮其不自安不¶
復一語及之兵興以来良家子多從軍君昆弟未¶
甞别籍丁壮六七軰軍帖下敬之房一子&KR0013;選其¶
母以征人徃徃䧟沒行坐涕泣君聞而憐之卒以¶
巳之子代行女弟嫁上谷畢氏㳺宦隔闊無歸省¶
之便君問遺殷重不以逺道爲嫌二女及笄州里¶
名門競求&KR0666;對君俱不之許夫人問之故君曰吾¶
<pb:KR4d0420_SBCK_028-20b>¶
女賢㳤當嫓貴官筦庫常族何足辱之卒之两婿¶
皆開國勲臣寳書龍節位望崇顯在當代侯伯之¶
右庇&KR0315;所及外舎有光誠不&KR0018;君所期矣居仁避¶
亂南渡居數年始知二姊所在嬴服褁糧千里就¶
訪及兵破河南張矦委居仁舉夫人族属之留汴¶
梁者北歸令群從安居雞氷之上&KR0010;時燕樂復見¶
大門之舊雖出侯㤙義而徳義之力爲多順天盛¶
衣冠徳義從先生長者授諸經章句駸駸乎性理¶
之學君之世盖未易量也曩予婦翁提舉君以宗¶
盟之故洎君伯仲通譜牒㤙文備至有骨肉之愛¶
<pb:KR4d0420_SBCK_028-21a>¶
奉公夫人之命徳義以墓表爲請因爲論次之君¶
尚多可&KR0091;弗著著以孝爲忠者其銘詩曰¶
　義如泰山力莫勝唯其舉之孝也能受親𩬊膚¶
　敬所承一許之國刃可陵我思古人得伯朋任¶
　重道逺毅以弘大河無梁豈樂馮以孝則勇信¶
　有徴千年華衮取羙&KR0091;禽息鳥視奚足矜忠臣¶
　之門後必興天何言哉理則應¶
遺山先生文集卷第二十八¶
<pb:KR4d0420_SBCK_028-21b>¶
<pb:KR4d0420_SBCK_028-21b>¶
