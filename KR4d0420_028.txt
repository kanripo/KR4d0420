# -*- mode: mandoku-view -*-
#+TITLE: 遺山集
#+DATE: 2015-09-23 10:25:39
#+PROPERTY: JUAN 28

¶
　　　大丞相劉氏先塋神道碑¶
天兵南下經畧中土歲甲戌秋師次燕西今行臺¶龍門
公年甫十二隨其家人避兵德興之禪房山¶既而盡室
被俘公在一大首領麾下一日避役¶御營犒宴之人什
伍為偶公輙入座共食意態自¶如上舉目見之親問姓
<pb:KR4d0420_WYG_028-1b>
名及所以來者公跪自¶陳主帥不見䘏無以自存願留
止營中¶上召主帥名索公得之𨽻中宫帳下不三四年
諸<md:KR4d0420_SBCK_028-1b>¶部譯語無不閑習稍得供奉上前公資禀聰悟¶異於
常人進退應對無不曲中聖意未㡬擢之¶奉御之列出
入帷幄寒暑旦暮斯須不少離千載¶之㑹實始於此其
年出使諸道所至以稱¶㫖聞車駕征契丹餘族是為西
遼歴庫楚克國¶鄂爾多等城戰哈濟破之遂征蘇爾坦
之錫黙實¶訥布哈爾拒印度嗔木連破其軍二十餘萬公
<pb:KR4d0420_WYG_028-2a>
皆在¶焉五六年之乆艱難險阻備嘗之矣上試公已¶乆
熟其材量而閔其勞苦隨以西域工技戸四分¶二千之
一立局燕京兼提舉燕京路徴收課税漕<md:KR4d0420_SBCK_028-2a>¶運鹽塲及僧
道司天等事山東十路山西五路工¶技所出軍立二總
管公皆將之錫之玉印金虎符¶公上奏臣有舌在不煩
符節意以為聖訓諄復¶孰不畏服臣口能宣布之因固
讓金符於佐官宋¶元高逢辰别請銀章而歸是後立行
宫改新帳¶殿城和林起萬安之閣宫闈司局皆公發之
<pb:KR4d0420_WYG_028-2b>
明聖繼統萬國連紹勲舊大臣行尚書省事於漢¶境節
制所及凡二十餘道分陜之命公實膺之以¶公前後而
言盖勝衣而入侍燕閑未冠而肅將使¶指帶刀宿衞從
事獨賢周廬徼巡靡國不到經渉<md:KR4d0420_SBCK_028-2b>¶萬里出入三朝仁信
篤誠自結知遇至於成白門¶之婚媾辨䜛夫之媒蘖新
宫落成則以有功遍諭¶中州撫治則以無過見知合侍
御而為家人父子¶之親由爪牙而得股肱心膂之寄眷
顧殷重賜賚¶稠叠開國舊臣莫與為比古所謂攀龍鱗
<pb:KR4d0420_WYG_028-3a>
附鳳翼¶依日月之末光挹雲雨之餘潤者盖不足道也
公¶每以國恩天大不勝臣子區區之情丙午冬詣¶闕拜
章既以鄉郡所創大清安寺為僧衆祝嚴之¶所矣恭惟
河潤九里澤及三族姑姊羣從仁䘏婣¶睦率從大慶得
之而於揚名顯親尚或闕如人子<md:KR4d0420_SBCK_028-3a>¶之心其何以自處乎
乃命家老件右積累之舊命¶文士譔述銘諸麗牲之碑
謹按劉氏世居宣德縣¶北鄉之青魯里孝弟力田盖有
年矣曽大父雲自¶遼日為大家有子四人曰璋曰瓊曰
<pb:KR4d0420_WYG_028-3b>
玹曰瓚玹之¶子四人顯仁字仲明祖仁字仲昌用仁字
仲至體¶仁字仲康仲至府君即公之考也公家故大族
又¶以貲雄其鄉委積豐實畜牧蕃息北山之奚家闗¶西
鄉之土厚皆有别業與世官榮禄家同里閈出¶入遊觀
裘馬相尚輕財好施少不靳固求者多所¶全濟故州里
以隱德稱焉府君娶同鄉李氏生三<md:KR4d0420_SBCK_028-3b>¶子長敦字德厚季
效字德信皆無禄早世公其第¶二子也自大父以來不
常厥居而其先塋止於青¶魯西北原而已竊嘗攷於陽
<pb:KR4d0420_WYG_028-4a>
報之説天造草昧利¶用建侯豪傑之士乘時奮興以取
功名富貴者抑¶多矣虎或鼠化蛇非龍諱亦奚必以憑
藉積累而¶為言然質之古人袁氏之四世五公高宻之
重侯¶累將一得於平反楚王英之獄一得之統百萬之¶
衆未嘗妄戮一人遠則傳記所傳近則耳目所接¶見若
此者衆殆不可勝舉惟天愛民甚一物暴陵¶則天氣為
之舛錯故愛人者必有天報報施所不<md:KR4d0420_SBCK_028-4a>¶及者特十百而
一耳使憑藉積累一切以䛕辭折¶之則神理或㡬乎熄
<pb:KR4d0420_WYG_028-4b>
矣公家出燕遼之大姓席曽¶高之世業華腴之奉鬱為
素侯至於排難解紛周¶急繼困任俠尚氣與時貴並名
源深流長概見於¶此惟公資風土之厚炳川岳之靈威
德沉潜策慮¶愊億坐鎮衰薄含納垢汚獨見㡬微之先
審度剛¶柔之際人不能一我則百之若夫武臣宿將專
制¶方隅交搆既興怨嫌斯在公折之以正理示之以¶赤
心智勇既殫重為輯睦又若失意盃酒意氣妄¶加人以
兵憂我惟誠往和氣甫浹而宿怨已平又<md:KR4d0420_SBCK_028-4b>¶若論列御前
<pb:KR4d0420_WYG_028-5a>
皆天下大計辭情激烈上為動¶容一言興邦古無與讓
至於賔禮故老崇尚儒雅¶古今治亂了然胸中慕高賢
之歸休師道家之知¶止無心富貴而富貴如見逼畏遠
權寵而權寵常¶自至年甫知命福禄方來其深畧遠圖
忠良明智¶上以尊主中以庇民下以為劉氏無窮之傳
當大¶書特書屢書之不特一書而已也夫忠以報國孝¶
以起家立身行道之義彰慎終追遠之德厚不有¶金石
後裔何觀乃為之銘公名某字德柔以小字¶某行八子
<pb:KR4d0420_WYG_028-5b>
某其長已襲世爵云其銘曰<md:KR4d0420_SBCK_028-5a>¶　有佳者城武寧其原是為龍門劉氏之阡劉為¶大家
　出用武國從公曽門孔武且碩孔武且碩唯¶幽燕之
　習曽是義俠而多潜德斤斤我公有見¶於幾年甫勝
　衣知大福所歸惟左右是奉而不¶違開闔風雲出入
　範圍婉孌龍姿躍而天飛股¶肱心膂成體而一穆陵
　無棣賜履而十命以南¶伯方國是式于蕃于宣汝明
　汝翼丘山其崇川¶谷其容望之巍然允矣鉅公紀有
<pb:KR4d0420_WYG_028-6a>
　旂常勒有鼎¶鐘何以配之錢氏表忠衮冕巍峩奮無
　所階世¶尋丕祚公有自來宗起起宗疇宗之德公泝
　其<md:KR4d0420_SBCK_028-5b>¶流謂必有開公侯之世其終必復家食舊德史¶遺
　往躅獄有平反將無妄戮神理不遐敢專其¶福岷山
　導江小川三千發源濫觴其必不然我¶作銘詩述劉
　宗之先祝公眉夀而保魯為忠孝¶無窮之傳¶
　　　歸德府總管范陽張公先德碑¶
范陽張公漢臣遣其叅佐陳玠李侃侯㺹自曹南¶走書
<pb:KR4d0420_WYG_028-6b>
幣及予於順天書謂予曰子良不敏爰自束¶髪以良家
子𨽻軍籍轉戰南北將四十年馮藉先世¶積善之舊生
還鄉國乃辛丑某月得用侯伯之服<md:KR4d0420_SBCK_028-6a>¶之禮展省墳墓攷
之令甲諸仕及通貴廟與墓¶俱有碑應用螭首龜趺之
制竊不自揆度思得文¶士之見信於人者譔述之以侈
光寵以昭前人以¶俟百世之下維吾子惠顧之曩予在
大梁承乏左¶曹之都司壬辰之圍外援阻絶危急存亡
朝不及¶夕或有言宿州節度宗室衆僧奴之幕客張子
<pb:KR4d0420_WYG_028-7a>
良¶由間道賫奏牘至者都堂趨召問所以來公為言¶國
用安自連水來歸糾合義徒刑牲㰱血誓為勤¶王之舉
以游騎旁午跬歩千里無敢進奏者子良¶感激自奮獨
與禆將張平夜行晝伏間闗百死乃<md:KR4d0420_SBCK_028-6b>¶今曕拜京闕幸疾
得歸報無失事機即日召對便¶座勞賜殷重凡奏牘所
請眷倚用安者無不開允¶符節印綬衣帶弓矢書詔誥
命凢繫之左曹者予¶得與聞之朝議多公機警絶出占
對詳盡雖素官¶無以過嘖嘖稱歎率以遠業期之及公
<pb:KR4d0420_WYG_028-7b>
將使指還¶都人日望東師之至而用安天奪之魄心計
蹉跌¶進退狼狽迄無所成公信義昭著獨為時論所保¶
任故繼有鷹揚騎都尉涂宿節鉞之命予亦備聞¶之公
初北歸介於東明商君孟卿父子及崔君君¶佐王君安
仁兩君以此碑為言盖公頗知予而予<md:KR4d0420_SBCK_028-7a>¶亦嘗望見眉宇
於衆人之中願交之日乆矣誠得¶秉筆以相兹役使孝
子之情盡諸侯之禮備固所¶願也其敢以固陋辭維張
氏族出范陽其家於縣¶東仇家里者不知其幾昭穆矣
<pb:KR4d0420_WYG_028-8a>
自公曽大父甲而¶下皆隠德不耀大父臣甫資稟高亮
不親細務恤¶貧乏樂施予又謹於事佛日誦般若為課
重惜物¶命未嘗烹割行及庖湢聞家人茹葷則睨而不
顧¶夀八十有七怡然坐逝祖妣王氏李氏生子三人¶其
季諱珪純質有父風明昌壬子之夏三水汎溢¶漂壞廬
舎至於丘隴亦為湮沒珪與長女李乗舡<md:KR4d0420_SBCK_028-7b>¶筏百計訪求
僅得祖考遺骸於泥淖之下其瀕於¶死者屢矣妣宋氏
慈仁勤儉孝於舅姑生子二人¶長即公次曰子明子明
<pb:KR4d0420_WYG_028-8b>
仕為鄜州洛郊主簿母有¶前識謂公材幹特達後當貴
顯常戒之毋妄殺以¶仁愛為懷墓故在三水之陽懲創
水禍改卜其陰¶乃在所居之西南原見於辛丑新阡者
特二世耳¶初大安兵興公以材選為軍中千夫長以功
遷都¶統時耕稼既廢道殣相望乃率涿州定興新城戸¶
數千就食東平甲申秋樞宻院檄公遷夀春充坊¶城都
提控州將夏全反覆變詐動與公不相合公<md:KR4d0420_SBCK_028-8a>¶謀舎去之
未能也壬辰正月全刼州民出屯雞口¶州隨為李敏所
<pb:KR4d0420_WYG_028-9a>
據公棄家屬募死士數十輩徑入¶敏營敏一夕三召公
公辭情慷慨感動左右三欲¶害公而不能也夏全北行
公與宿州帥赫舎哩阿¶呼刼之遮老㓜數萬靈壁之圍
遂解全不勝憤㑹¶邳徐軍來復讐公復與宿帥衆僧奴
斫全營於蘄¶縣全僅以身免至遺其金虎符而去未幾
疽發背¶死于揚州公在兩淮初非本䇿重以地土卑薄
風¶俗不相一感念先壟遂有鴻鵠高翔之志以戊戌¶冬
擁麾下數萬衆自泗州北歸大帥以聞隨拜顓<md:KR4d0420_SBCK_028-8b>¶制方面
<pb:KR4d0420_WYG_028-9b>
之命嘗謂全燕疆界廣濶風土完厚自秦¶滅六國而郡
縣之迄唐中葉盧龍一軍雄視趙魏¶鬱為大鎮以棗栗
之利車騎之盛言之則為用武¶之國以太行恒山夾右
碣石入於海言之則為天¶地之藏海山沉雄通貫斗極
人稟其氣而生或客¶於其鄉或仕於其國率多魁偉敦
龎宏傑之士至¶於游談劍俠倔起閭巷間而掉臂於王
公之門排¶難解紛遂以功名顯者往往而在盖不至於
人物¶𣺌然絶無而僅有也漢車騎將軍之子孫散居涿
<pb:KR4d0420_WYG_028-10a>
易間雖譜牒散亡無從考按其風聲習氣歌謡慷<md:KR4d0420_SBCK_028-9a>¶慨風
流猶存耳公策慮愊億氣節豪宕其走夏冦¶使大梁特
蹔有所試已足以信眉高談無愧天下¶況乎膂力方剛
委任伊始側聞下車睢陽首以増¶築學舍為事幕府省
靜日得近見文儒攷論今古¶衣冠之整潔車騎之閑雅
駸駸乎承平禮法之舊¶他日極其所至豈特長一道將
軍而已耶故予既¶論次先德并以公出處附之欲人知
張氏所以起¶其宗者盖如此其銘曰
<pb:KR4d0420_WYG_028-10b>
　立木栢松文石龍蛇鬱彼新阡鄉國之華千騎¶來歸
　大纛高牙展墓而入州人驚嗟繄張世之<md:KR4d0420_SBCK_028-9b>¶先秉心柔
　嘉播而穫之猶上農之禾月計之則¶有餘理無僣差
　西周既東兵連兩河鉏耰棘矜¶奮而横戈矯矯維公
　矻立不頗維軍律是從戰¶功曰多夏冦黥髠劍佩巍
　峩食飽而颺誕為盜¶夸公斫其營壯士無譁慙憤亡
　幾時化而蟲沙¶有來同盟唇齒輔車詣闕拜章畏途
　袤衺孰為¶田疇而克負荷公之義聲金石不磨大邦
<pb:KR4d0420_WYG_028-11a>
　維翰¶淮海無波公力方剛公夀亦遐相彼發源淵其¶
　未涯我卜行營之原當置萬家¶
　　　臨淄縣令完顏公神道碑<md:KR4d0420_SBCK_028-10a>¶公諱懷德字輔之以小字得孫行族完顏氏𨽻上¶京路
司屬司武元文烈之從弟克楚封國於趙子¶錫卜楚降
國而郡封於金源子阿嚕熈宗朝平章¶政事子實訥驃
騎尉上將軍義州節度副使即公¶之考也母曰金源郡
夫人郭氏公其子也甫成童¶以宗子第五從承應走馬
<pb:KR4d0420_WYG_028-11b>
局俄遷内承奉班三歴¶監務用課最調宻州倉使衞紹
王至寧元年選注¶臨淄令公生長華腴而能以法度自
檢初到官吏¶民畏公修整謂其中有不可測者及見其
不飲酒¶不畏怒不事苛細不以榜掠立威不三數日上
下<md:KR4d0420_SBCK_028-10b>¶歡然猶一堂之上矣貞祐二年受代有期而中夏¶被
兵盜賊充斥互為支黨衆至數十萬攻下郡邑¶官軍不
能制渠帥岸然以名號自居讐撥地之酷¶睚眦種人期
必殺而後已若營壘若散居若僑寓¶託宿羣不逞鬨起
<pb:KR4d0420_WYG_028-12a>
而攻之尋蹤捕影不遺餘力不¶三二日屠戮淨盡無復
噍類至於發掘墳墓蕩棄¶骸骨在所悉然獨臨淄之民
感令君之仁視猶血¶屬百方藏匿有以合家父子甘就
死地者人心既¶定確然不移其掩蔽愈更深固如是數
月之乆大¶帥駙馬都尉僕散公統兵而東乃詣軍自陳
都<md:KR4d0420_SBCK_028-11a>¶尉知公仁愛所感脫身於萬死不一生之地承制¶拜
官公南歸之計已决再四退讓乃聽自便是後¶僑居亳
州無復宦情以宣宗興定五年十二月之¶三日遘疾春
<pb:KR4d0420_WYG_028-12b>
秋六十終於私第之正寢越三日權¶厝某所夫人郭氏
亦功臣藥師之女孫封號如其¶姑子男一人曰從政男
孫三人阿海早卒曰守英¶曰守傑女孫一人嫁須城令
信某早卒曽孫女二¶人尚㓜天興壬辰河南破從政率
老㓜千人歸行¶臺特進公於東平給使帳前承事既乆
委之筦庫¶之任稍遷工匠副官今年閏月今相君度其
付委<md:KR4d0420_SBCK_028-11b>¶未盡改本道課税所副使未㡬進副為長且授以
提¶領之職提領永念先世積累之厚兵亂流離猥¶蒙特
<pb:KR4d0420_WYG_028-13a>
進公父子特達之遇思所以顯親揚名者唯¶金源陪葬
大房平章出鎮錦州而薨於鎮葬此州¶之某山副節度
葬𢎞政之𢎞山下臨淄邈在河外¶誠懼陵谷變遷墓失
其處則遺孤投死無後矣乃¶遣長子阿海䕶輀車而北
卜安厝之宅惟須城東¶金谷鄉之盧泉為吉定為新阡
我先府君是為北¶遷之祖竊謂私門之事無此為大乃
於省介叅某¶人以墓碑為請盖提領君之子壻世昌予
門弟子<md:KR4d0420_SBCK_028-12a>¶也故予於君之平生頗知其崖畧君嘗以族屬
<pb:KR4d0420_WYG_028-13b>
授¶官而不樂仕宦宗室諸老怒其閑放自棄欲强致¶之
京師君百計求免乆乃得遂然亦以覃恩從進¶義校尉
至昭勇大將軍矣亳下多世官&KR1316;縱不法¶良民或被侵
愁者往往以氣使訶䕶之識者稱焉¶亳被兵而軍亂軍
中有挾宿怨謀相圖者主者私¶以情告君得先事為備
竟免於難迄今身領漕政¶守英官呼嚕女孫適某人循
流測源豈偶然哉銘曰¶
　殷士黼冔厥作祼將亦惟我周王德而不彊遼¶江洑
<pb:KR4d0420_WYG_028-14a>
　流玉牒散亡獨金源有傳見於東方見於<md:KR4d0420_SBCK_028-12b>¶東方朱芾
　斯皇維先世所歸陪燕大房再遷而¶南邈如投荒喪
　亂𢎞多曠於烝嘗温序思歸睠¶言涕滂輀車北轅金
　谷其藏鬱鬱佳城松檟有¶光惟彼臨淄銅墨之良粱
　肉疲羸紈袴冰霜惠¶利所漸愛於桐鄉殆天之慈衞
　之俾夀而康何¶血肉之塲而有萬夫之防侃侃嗣侯
　福艾竒龎¶對於前人祗懼弗忘八世相唐本仁柔之
　梁天¶道靡常福善其當我卜盧泉之原萬家其傍
<pb:KR4d0420_WYG_028-14b>
　　　費縣令郭明府墓碑¶
公諱嶠字子崇族郭氏世家臨潢之長泰曽大父<md:KR4d0420_SBCK_028-13a>¶英潜
德弗耀大父願誠遼日進士擢第由左班殿¶直仕至侍
御史生二子長曰元徽金朝詞賦甲科¶未仕而終次曰
元弼換遼官充尚書省譯史遷儀¶鸞局副使遂占籍大
興左警巡院興陵朝詔舉内¶外官三十年無過犯者宰
相以儀鸞姓名對且薦¶其清慎有幹局特㫖進階五品
授遼東路轉運副¶使生二子長曰岐大定十九年進士
<pb:KR4d0420_WYG_028-15a>
釋褐薊州軍¶事判官車駕東獵聽萬姓縱觀上親問薊
州孰為¶好官父老合辭以軍事判官對問之佗所對如
前¶上欲擢為朝官以避親換宛平令累遷監察御史<md:KR4d0420_SBCK_028-13b>¶户
部員外郎歴解深單三州刺史終於大名等路¶按察副
使次則公也公早習舉業知詩文律度以¶父任試補尚
書吏部掾屬終更調禹城南宫丞再¶調沂州防禦判官
以㢘能升兼費縣令資稟孝友¶臨政仁信篤誠不事表
暴既乆吏民安之懽然有¶父母之愛使者復以㢘幹聞
<pb:KR4d0420_WYG_028-15b>
貞祐之亂河朔郡邑¶在所䧟沒費亦受兵公能以計自
脱家四十口迯¶難解散無復歸顧之望兵退縣治復立
不旬日農¶民䕶送公族屬皆獲完聚下迨狗馬無所棄
失同¶官諸人均被殺掠有不遺噍類者識者謂公之仁<md:KR4d0420_SBCK_028-14a>¶政驗於此矣公春秋已高無復宦情長子令永寜¶洛西
山水佳勝衣冠之士多寓於此公與賈吏部¶損之趙邠
州慶之劉文學元鼎李澤州温甫劉内¶翰光甫名流陳
夀卿薛曼卿申伯勝和獻之諸人¶徜徉泉石間日有詩
<pb:KR4d0420_WYG_028-16a>
酒之樂天興元年三月日年¶七十有六先洛陽䧟一日
以病終于寓舍官懷遠¶大將軍上騎都尉汾陽郡開國
伯食邑七百户娶¶高氏上林署令某之女封汾陽郡君
子男四人遹¶祖繼伯氏按察副使房以廕仕為太原交
鈔庫使¶歴陽曲令終於府治中嗣祖以祖廕試補刑部
掾<md:KR4d0420_SBCK_028-14b>¶自同州録事永寧中升陜縣令入為吏部主事員¶外
郎京西大司農丞天興初授本路安撫使兼行¶大司農
分治戸部事今為行尚書省左右司郎中¶興祖以公廕
<pb:KR4d0420_WYG_028-16b>
試補户部掾今為燕京總府叅佐顯¶祖未仕男孫九人
曰䝉曰履曰泰曰謙曰豫曰隨¶曰臨曰觀曰賁女孫五
人長適士族涿州王氏次¶適燕中王氏餘㓜在室夫人
前公三十年卒祔宛¶平魯郭里東原之先塋孤子等以
壬寅三月日奉公¶衣冠合葬於汾陽郡君之墓禮也好
問往在洛西¶辱公以篇什見賞且於二子有通家之好
見屬墓<md:KR4d0420_SBCK_028-15a>¶碑不敢以固陋辭因為論次而系以銘其辭曰¶
　析木天街碣石海壖唐風具存不為遼遷公生¶其間
<pb:KR4d0420_WYG_028-17a>
　氣質渾然人門其華詩禮其傳可以登三¶老賢能之
　書而屈於吏銓有來銅章仁信藹然¶淪浹之深人合
　而天崑崗火炎之日襁負不捐¶孝于親而賢友于弟
　昆而賢孝友而施於政又¶其賢愷悌君子胡不百年
　我知岷江之濫觴三¶百維川大書豐碑識公之阡是
　惟良民吏之墓¶過者式焉¶
　　　廣威將軍郭君墓表<md:KR4d0420_SBCK_028-15b>¶貞祐初中夏被兵二年之春兵北歸既破平陽取¶道太
<pb:KR4d0420_WYG_028-17b>
原分軍西六州時岢嵐無主將同知軍州事¶完顏昭武
以城守計訪於君君為言城守固善然¶自北兵長驅而
南燕趙齊魏蕩無完城公獨欲以¶掌許地抗掃境之兵
强弱衆寡無乃不敵乎且守¶禦有具非倉猝所能辦就
使可辦客軍皆有去心¶駈市人而使之戰果能恃乎兵
家有戰有守不能¶戰不能守唯有避其鋒耳今游騎已
入境不早為¶計則悔無及矣昭武者從君言乘夜以軍
夾老㓜¶走西南龍門砦北兵隨至汾石嵐管無不屠㓕
<pb:KR4d0420_WYG_028-18a>
唯<md:KR4d0420_SBCK_028-16a>¶岢嵐無所得而還宣撫司録君功以便宜授嵐谷¶簿
攝録事至今鄉里皆以一州之命自君得之君¶諱琩字
子玉姓郭氏世為岢嵐人唐以來忠武王¶之子孫散居
汾晉間不見於譜系而得之承傳君¶盖其苗裔也曽大
父晏大父興父詡三世在野然¶自大父以來以貲䧺鄉
曲任俠尚氣樂於周急嘗¶日出緡錢一千以給丐者如
是數十年故人以陰¶德歸之君弱冠以律學應選再上
不中議罷舉會¶明昌官制行乃用良家子明法理慎動
<pb:KR4d0420_WYG_028-18b>
止推擇為¶吏歴仕州縣乆叙年勞授忠勇校尉自嵐谷
簿調<md:KR4d0420_SBCK_028-16b>¶隩州知法改平陽知法河東南路行元帥府檢法¶
兼提領犒賞興定元年入為尚書左三部檢法改¶嵩州
知法遂充行尚書六部主事累官廣威將軍¶汾陽縣開
國子食邑五百户以正大二年嵗在乙¶酉正月元日春
秋五十有八終於嵩州之寓舍君¶天禀渾厚有晉人淳
篤之風自持者甚㢘而施予¶無少厭議獄餘二十年仁
心為質所以致忠愛者¶無不盡在隩州明劉狗兒者無
<pb:KR4d0420_WYG_028-19a>
罪積年之寃不數¶語而决闔郡為之稱快寧化頻年荒
歉時疫流行¶君躬自調䕶多獲全濟最後主部事危急
之際調<md:KR4d0420_SBCK_028-17a>¶度百出君區處餽饟視民力為緩急上官以吏
能¶許之莘公胥和之叅政李公君美雅知公才及行¶臺
平陽首被奬抜宣慰使李公仲修亦以恩門之¶舊時以
書問及焉居伊川既乆先以酒交於屏山¶李先生之純
許司諌道真歸老此州與馬倅之良¶趙宰夀卿日相追
從徜徉山水間雲屏泛舟見於¶圖畵其為名流所重如
<pb:KR4d0420_WYG_028-19b>
此身歿之日送葬之人傾¶動州里行路為之悲愴則君
之生平誠於接物不¶以貧賤為輕重者於此見之夫人
同郡李氏閨門¶整肅有婦師之目封汾陽縣君後公八
年歿於襄<md:KR4d0420_SBCK_028-17b>¶陽子男五人長曰蛻用丞相高夀公薦試補
隨朝¶掾屬充平陽孟州兩帥經歴官嵩州刺史次曰仲¶
彧舉進士次曰擇善棄家為黄冠次曰仲文以君¶蔭補
遥領西安軍節度副使次曰仲器亦用蔭祗¶候承奉班
早卒女一人曰妙延為女官孫五人曰¶汝霖曰棟曰同
<pb:KR4d0420_WYG_028-20a>
寅曰協恭曰和衷曽孫三人皆㓜¶某等將以某年月日
奉公之柩袝於郡北天澗南¶原之先塋嵗甲辰冬予過
洛西仲文方從事鄧州¶之行幕介於教授吳子賢涕泗
百拜以墓表為請¶仲文温淳有藴藉一府之事皆所倚
辦擇善操履<md:KR4d0420_SBCK_028-18a>¶能正博於𤣥學道價重一時而竊嘆郭氏
世業淳¶雅晉人少見其比推究源委知廣威君之後方
興¶而未艾也乃為論次之而系以銘銘曰¶
　敦兮其純良有自勝之剛温兮其慈祥無寡恩¶之傷
<pb:KR4d0420_WYG_028-20b>
　横流湯湯身為舟航拯溺於其鄉再世而¶昌神理孔
　彰吾文表之尚以發其幽光¶
　　　潞州録事毛君墓表¶
君諱某字伯朋族毛氏世家臨清靖康之亂遷大¶名遂
占藉焉曽大父瑜宋成忠郎大父詢金朝初¶洎弟評同
登進士第仕為泗水令官至朝散大夫<md:KR4d0420_SBCK_028-18b>¶父大壯廣威將
軍永年縣主簿内翰東明王公百¶一述先德備矣永年
三子君為之長自㓜以孝稱¶友愛二弟遂及宗黨資稟
<pb:KR4d0420_WYG_028-21a>
剛毅㢘介自守人不敢¶以非禮犯之明昌中以父任係
承奉班歴監差者¶五皆以課最聞而未嘗以勺水自及
泰和初超靈¶寳縣主簿令有故不事事君攝縣務者幾
二年平¶賦理訟有愛利之實憲司以㢘能舉之將受代
丁¶太夫人李氏憂赴喪之日老㓜號泣攀送數十里¶不
絶其得民如此禫服向終復遭大故比𦵏斬焉¶衰絰中
日誦佛書為課迄于終制言動之間鮮不<md:KR4d0420_SBCK_028-19a>¶如禮人以為
難能大安初北鄙用兵選授昌平縣¶軍資庫使到官未
<pb:KR4d0420_WYG_028-21b>
幾而大敵至吏民狼狽逃死隨¶潰軍而南庫所貯金帛
先備犒賞用者以鉅萬計¶姦人乘亂公為攘敓同官亦
挾輕貲而遁僕𨽻因¶以為言君訶之曰官不能守既無
所逃責矣尚敢¶以盜竊自䧟違天理累子孫乎貞祐元
年調潞州¶録事待次鄉里府尹知公有幹局檄監漕事
赴都¶時游騎充斥道路阻絶篙工役夫日議逃避君安¶
慰百至糧運竟達尹益以軍食付之乙亥冬敵再¶至大
名受攻君方計餽饟而城已䧟兵人脅君使<md:KR4d0420_SBCK_028-19b>¶降怒其偃
<pb:KR4d0420_WYG_028-22a>
蹇不為屈欲兵之君盛氣憤激義不受¶辱大叫觸牆立
致殞絶得年五十實十二月二十¶有二日也兵退𦵏之
府城北三里所吳莊原之先¶塋積官廣威將軍勲騎都
尉封滎陽縣男食邑三¶百户夫人涿郡王氏泰和名臣
大尹翛然之女孫¶封滎陽縣君畧通書傳事舅姑孝謹
訓飭二女動¶有禮法中表以婦德母儀歸之稟命不融
與君同¶日遇害子男四人居謙明威將軍臨淮簿居政
忠¶顯校尉魏縣五星鎮酒官居仁修武校尉通許醋¶監
<pb:KR4d0420_WYG_028-22b>
喜喜早卒女二人長適千户喬惟忠次適順天<md:KR4d0420_SBCK_028-20a>¶路軍民
萬户張德剛男孫三人漸業進士渙澄皆¶尚㓜初君欲
就蔭補而弟廣威將軍敬之年未及¶君待之數年竟與
同解而仕敬之仕宦連蹇累坐¶課殿被拘君每加營䕶
事過之後慮其不自安不¶復一語及之兵興以來良家
子多從軍君昆弟未¶嘗别籍丁壯六七輩軍帖下敬之
房一子被選其¶母以征人往往䧟沒行坐涕泣君聞而
憐之卒以¶已之子代行女弟嫁上谷畢氏游宦隔闊無
<pb:KR4d0420_WYG_028-23a>
歸省¶之便君問遺殷重不以遠道為嫌二女及笄州里¶
名門競求姻對君俱不之許夫人問之故君曰吾<md:KR4d0420_SBCK_028-20b>¶女賢
淑當嫓貴官筦庫常族何足辱之卒之兩婿¶皆開國勲
臣寳書龍節位望崇顯在當代侯伯之¶右庇廕所及外
舍有光誠不負君所期矣居仁避¶亂南渡居數年始知
二姊所在羸服裹糧千里就¶訪及兵破河南張侯委居
仁舉夫人族屬之留汴¶梁者北歸令羣從安居雞氷之
上嵗時燕樂復見¶大門之舊雖出侯恩義而德義之力
<pb:KR4d0420_WYG_028-23b>
為多順天盛¶衣冠德義從先生長者授諸經章句駸駸
乎性理¶之學君之世盖未易量也曩予婦翁提舉君以
宗¶盟之故洎君伯仲通譜牒恩文備至有骨肉之愛<md:KR4d0420_SBCK_028-21a>¶奉
公夫人之命德義以墓表為請因為論次之君¶尚多可
稱弗著著以孝為忠者其銘詩曰¶
　義如泰山力莫勝唯其舉之孝也能受親𩬊膚¶敬所
　承一許之國刄可陵我思古人得伯朋任¶重道遠毅
　以𢎞大河無梁豈樂馮以孝則勇信¶有徴千年華衮
<pb:KR4d0420_WYG_028-24a>
　取美稱禽息鳥視奚足矜忠臣¶之門後必興天何言
　哉理則應¶
　
　
　
　
　
　
<pb:KR4d0420_WYG_028-24b>
　
　
　
　
　
　
　
　遺山集卷二十八<md:KR4d0420_SBCK_028-21b>¶<md:KR4d0420_SBCK_029-1a>¶
<pb:KR4d0420_WYG_029-1a>
欽定四庫全書
　遺山集卷二十九¶　　　　金　元好問　撰
　　碑銘表誌碣¶
　
