# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:27.646051
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0529-026遺山先生文集-卷第二十六.
<pb:KR4d0420_SBCK_026-1a>¶
遺山先生文集卷第二十六¶
　碑銘表誌碣¶
　　　　東平行䑓嚴公神道碑¶
&KR0010;庚辰秋七月東平嚴公籍彰徳大名磁洺恩愽¶
滑濬等州户三十萬歸於有司竊嘗考於前世興¶
王之迹蓋帝王之興天將舉全所覆者而𢌿之時¶
則有魁偉宏傑之士為之倡大義建大事一六合¶
之同異定群心之去就猶之天造草昧龍見而躍¶
雲雷合𫝑為之先後然後騰百川而雨天下者易¶
為力臣主之感遇天人之叅㑹無不然者&KR0004;貞祐¶
<pb:KR4d0420_SBCK_026-1b>¶
南渡豪傑乘亂而起四方之人無所歸命公據上¶
流之便握勁鋒之選威望之著𨼆&KR0002;敵國人心所¶
以爲楚為漢者皆𠋣之以為重至是曉然知天命¶
所在莫敢有異志　國家亦藉之以成包舉之𫝑¶
故自開創以来功定天下之半而聲馳四海之表¶
者惟公一人而巳非夫使之倡大義建大事以應¶
興王之迹其能&KR0002;是乎公諱某宇武叔其先愽之¶
愽平人後遷長清遂占籍焉曽大父啓大父祺父¶
珪皆以農為業妣同里楊氏生二子長彬字才叔¶
次即公公㓜警悟略知讀書及長志節豪宕若以¶
<pb:KR4d0420_SBCK_026-2a>¶
生産爲不足治者爲人羙儀觀喜交結好施予落¶
魄里杜間不自顧藉屡以事&KR0013;繫俠少輩愛慕之¶
多爲之出死力以故得脫去癸酉之秋　國兵破¶
中夏巳而北歸東平行䑓調民爲兵以公爲衆所¶
伏署百夫長明年春泰安人張汝揖據靈岩遣别¶
將攻長清公破走之以功授長清尉東阿平隂長¶
清三縣提控捕盗官戊寅六月攝長清令八月宋¶
人取益都乘勝而西行䑓檄公備芻粮爲守禦計¶
公出督租比還而長清䧟尋以兵復之有譛于行¶
䑓者謂公與宋有謀行䑓疑公以兵圍之公挈老¶
<pb:KR4d0420_SBCK_026-2b>¶
㓜璧青崖固依益都主將以避䑓兵之&KR0289;宋因以¶
公爲濟南治中分兵四出所至無不下於是太行¶
之東皆公所節度矣庚辰三月河南軍攻彰徳守¶
將單仲力不支數求公救公爲請於主将主将逗¶
留不行公獨以兵赴之比至而仲&KR0013;擒公知宋不¶
足恃首謁先太師於軍門挈所部以獻太師時以¶
王爵統諸道兵承制封拜乃授公金紫光禄大夫¶
行尚書省事其年進攻曹濮單三州皆下之偏將¶
李信留鎮青崖嘗有罪懼誅乘公出征叛降于宋¶
公兄及夫人杜氏皆遇害明年公以太師兵復青¶
<pb:KR4d0420_SBCK_026-3a>¶
崖擒信誅之進攻東平守將何立剛弃城而奔公¶
始入居之又明年軍上黨宋將彭義斌&KR0003;青崖晁¶
海叛公公之家人復&KR0013;略去義斌軍西下郡縣多¶
為所脅乙酉四月遂圍東平公間遣人㑹大將孛¶
里海軍軍乆不至城中食且盡乃與義斌連和義¶
斌亦&KR0082;藉公取河朔而後圖之請以兄事公時麾¶
下衆尚數千義斌不之奪而青崖所掠則留不遣¶
也其七月義斌下真定道西山與孛里海等軍相¶
望分公以帳下兵陽𦔳而隂伺之公知𫝑巳迫即¶
連趣孛里海軍而與之合戰始交宋兵崩潰乃擒¶
<pb:KR4d0420_SBCK_026-3b>¶
義斌不旬月先所失部分盡復之是冬郡王戴孫¶
取彰徳明年取濮東平又明年太師攻益都凡公¶
之功所在皆爲諸道之冠庚寅四月朝于牛心之¶
帳殿天子賜之坐宴享終日　上歡甚錫公金虎¶
符寵以不名又數數目公顧謂侍臣言&KR0002;嚴公者¶
真福人矣又四年朝于和林城授東平路行軍萬¶
户偏禆賜金符者八人&KR0004;公之所統有全魏有十¶
分齊之三魯之九及是畫境之制行公之地於魏¶
則别大名又别爲彰徳齊與魯則復以徳兖濟單¶
歸于我丁酉九月　詔書命公毋出征伐當是時¶
<pb:KR4d0420_SBCK_026-4a>¶
公以百城長東諸侯者十五年矣始於披荆&KR0068;犴¶
&KR0600;虎敝衣糲食暴露風日挈溝壑轉徙之民而置¶
之袵席之上以勸耕稼以豊委積公帑所積盡於¶
交聘燕享𥙊祀賔客之奉而未嘗私貯之辟置俊¶
良汰逐貪墨頥指所及竭蹷奉命不三四年由武¶
城而南新泰而西行於野則知其為樂&KR0010;出于塗¶
則知其為善俗觀于政則知其為太平官府而公¶
之心力亦已盡矣上亦雅知公不便鞍焉念其功¶
而憫其勞視之猶家人父子&KR0082;使之坐享康寕壽¶
考之福故　聖意優卹如此公病風痺乆人有勸¶
<pb:KR4d0420_SBCK_026-4b>¶
迎良醫者笑曰人豈不死耶得無疾痛以沒足矣¶
以庚子四月己亥春秋五十有九薨于&KR0059;第之正¶
&KR0397;是夕大星殞于縣界人以為公殁之&KR0063;五月壬¶
申舉公之柩葬於鵲里之新塋禮也公既掘兵柄¶
顓生殺時年巳長經渉世故乆乃更折節自厲間¶
亦延致儒士道古今成敗至前人良法羙意所以¶
仁民愛物者輙欣然慕之故雖起行伍間嚴厲不¶
可犯至於仁心為質者亦要其終而後見也彰徳¶
既下又破水栅郡王怒其反復驅老㓜數萬&KR0082;屠¶
之公觧之曰此國家舊民吾兵力不能及為所脅¶
<pb:KR4d0420_SBCK_026-5a>¶
從果何罪耶王從公言釋不誅継破濮州復有水¶
柵之議公爲言百姓未嘗敵我豈可與兵人併戮¶
之不&KR0002;留之農種以給芻秣濮人免者又数萬其¶
後於曹於定陶於楚丘於上黨蓋未有不然者大¶
兵由武休出㐮鄧公時在徐邳間以爲河南破屠¶
戮必多我當載金繒徃贖之且約束諸將母敢妄¶
殺有所鹵𫉬必使之骨肉完保靈壁一縣當廢者¶
五萬人公所以救之者百方兵人既素服公言重¶
爲資弊所誘故皆全濟中有求還郷里者悉縱遣¶
之是冬大飢生口之北渡者多餓死又藏亡法嚴¶
<pb:KR4d0420_SBCK_026-5b>¶
有犯者保杜皆從坐之逋亡纍纍無所於託僵尸¶
為之蔽野公命作麋粥盛置道旁人得恣食之所¶
活又不知㡬何人矣初公之部曲有亡歸益都者¶
数十人益都破皆𫉬之人以為必殺而公一切不¶
問王義深義斌之别將聞義斌敗將奔河南凡公¶
族屬之在東平者皆為所害河南破公𫉬義深妻¶
子厚為賙䘏之且護送還郷里終不以舊事為嫌¶
其能人之所難能者又如此東州既為樂土四外¶
之人託公以為命者相踵也公為之合散亡業單¶
貧舉䘮葬𦔳婚嫁多求而不靳屡至而不厭肉骨¶
<pb:KR4d0420_SBCK_026-6a>¶
之賜夘翼之惠日積而月累之蓋有不可勝書者¶
矣故聞訃之日逺近悲悼境内之人野哭巷𥙊旬¶
月不能罷古之所謂愛如父母敬如神明者於公¶
見之子男七人長忠貞金紫光禄大夫前公卒次¶
忠濟襲公職次忠嗣忠範忠傑忠&KR0073;忠祐姪一人¶
忠輔女七人孫一人忠貞之子朗既葬之三月孤¶
子忠濟等状公之行以神道碑爲請敢以智愚之¶
所共知者論次之而系之以銘銘曰¶
　　岱宗巖巖　清濟洋洋　仡彼嚴公¶
　　尹茲東方　維大國齊　維魯所荒¶
<pb:KR4d0420_SBCK_026-6b>¶
　　　大安衰微　元元遘㓙　鋤耰&KR0068;矝¶
　　　迭爲長雄　遺&KR0058;惘然　擿埴斯窮¶
　　　公乘其時　&KR0108;從兵戎　心爲蓍龜¶
　　　徃迓大同　挾右太行　以入王封¶
　　　人瞻者烏　我龍之從　儷景同翻¶
　　　欝爲雷風　乾端坤倪　一廓屯蒙¶
　　　奔走先後　莫予敢侮　莫予敢侮¶
　　　惟公之武　乃錫金虎　民汝予撫¶
　　　民惟天民　惟公受之　有内之溝¶
　　　職公捄之　大布我衣　大帛我冠¶
<pb:KR4d0420_SBCK_026-7a>¶
　　　斜傾我扶　罅漏我完　爾有瘡罷¶
　　　我遑我安　金革之威　肅于凛秋¶
　　　化而陽春　悴槁和柔　祥風愉愉¶
　　　叶氣油油　河潤之溥　暨於他州¶
　　　民拜公賜　有憂斯禱　祝公壽考¶
　　　爲國元老　如山如河　受福則遐¶
　　　齊政方報　魯婦巳髽　布宣王靈¶
　　　繄公是頼　愛飬基本　繄公是戴¶
　　　巨室喬木　式瞻誰在　相彼&KR0022;民¶
　　　古無遺愛　有開必先　惟公之功¶
<pb:KR4d0420_SBCK_026-7b>¶
　　寵以不名　公名之崇　巍巍堂堂¶
　　哀榮始終　誰其配之　錢氏孝忠¶
　　荏平之原　龜石穹窿　勒我銘詩¶
　　以對景鍾¶
　　　　東平行䑓嚴公祠堂碑銘(有序)¶
山東重地所在天下莫與爲比杜牧以爲王者不¶
得之則不可以王伯者不得之則不可以伯古之¶
山東今河朔燕趙魏是以就三鎮較之魏常制燕¶
趙之生死而懸河南之重輕故又重焉方¶
天兵南下海宇震蕩雷霆迅擊無不糜㓕燕城既¶
<pb:KR4d0420_SBCK_026-8a>¶
開朔南分裂贍烏爰止不知于誰之屋公擁上流¶
握勁鋒審大命之去就一群疑之同異乃以庚辰¶
春籍所䋁彰徳大名磁洺恩愽滑濬等州户三十¶
萬獻之太師之行䑓形𫝑既彊基本斯固¶
國家所以無𫝊檄之勞亡鏃之費而成包舉六合¶
之功者公之力無多昔淮隂襲歴下軍盡有齊地¶
髙祖因之以成帝業耿弇攻祝阿竇融合五郡兵¶
光武因之以集大統以公方之尚無愧焉好問客¶
公幕下乆故能知公所以得民者蓋公資禀沉毅¶
威望素著且嚴於軍律少所寛貸見者流汗奪氣¶
<pb:KR4d0420_SBCK_026-8b>¶
莫敢仰視中歳之後乃能以仁民愛物爲懐郡王¶
兵破相下之水栅継破曹濮怒其翻覆莫可保全¶
&KR0082;盡坑之公百方營救得請而後巳兵出荆襄公¶
自邳徐赴之謂所親言河南受兵殺戮必多當載¶
金帛以贖之靈壁降民方假息待命公餽主兵者¶
下迨卒伍亦霑膏潤一縣老㓜皆&KR0013;更生之賜且¶
縱遣之計前後所活無慮十数萬人生口北渡無¶
從得食糜粥所救者尚不論也畫境之後創罷之¶
人新去湯火獨恃公爲司命公爲之闢田野完保¶
聚所至延見父老訓&KR0346;子弟教以農里之言而勉¶
<pb:KR4d0420_SBCK_026-9a>¶
之孝弟之本懇切至到如家人父子初不以侯牧¶
自居官使善良汰逐貪墨貸逋賦以寛流亡假間¶
田以業單貧節浮費以豊委積抑游末以厚風俗¶
至於排難觧紛周急&KR0071;困收恤孤&KR0276;佽𦔳葬𥙊菽¶
粟易於水火冰霜化而紈袴人出強勉我則樂爲¶
故薨謝之日境内之人號泣相弔自謂一日不可¶
復活非䇿慮幅億洞見物情權剛柔之中持操縱¶
之術始以重典立威終以仁心爲質者能如是乎¶
壬子孟冬公之嗣子某走書幣及好問於鎮陽書¶
謂好問言先公功著興王之初名出勲臣之右虎¶
<pb:KR4d0420_SBCK_026-9b>¶
符龍節長魏齊魯五十城者踰二十年官有善政¶
政有遺愛敬者比之神明報之&KR0082;其長乆某猥嗣¶
世爵大懼弗克奉揚先徳輙與叅佐部曲士庻耆¶
壽同力一志作爲新廟以致杓祠烝嘗之敬宜有¶
文辭昭示永乆惟吾子惠顧之好問以爲柌𥙊之¶
之爲大事尚矣以勞以功三代不易之道&KR0002;欒布¶
之五杜甄于然宋登之配食後世亦有以義起之¶
者蜀人𥙊忠武侯於道陌而愽士拜章王珪通貴¶
不營&KR0059;廟而法官劾奏禮固不可以變古而亦貴¶
於㳂人之情况乎時則綿蕝未遑人則焄蒿將見¶
<pb:KR4d0420_SBCK_026-10a>¶
如公之廟貌獨不可以義起乎祀典廢於一時公¶
議存乎千載異時有援表忠觀故事言於朝者尚¶
有攷焉好問既述公之事又系之以詩使歌以祀¶
公其詩曰¶
　　天造草昧福有㡬　風雲感㑹神與期¶
　　乾龍用九方&KR0108;飛　潜蛟豈得留汙池¶
　　王伯之柄魏所持　金城千里山四維¶
　　公籍盈數數有畸　燕趙廓廓無藩籬¶
　　六合遂入天戈麾　猶之歴下開漢基¶
　　楚破竹耳將安歸　天官葵功絶等夷¶
<pb:KR4d0420_SBCK_026-10b>¶
　　介三大藩畫郊圻　大帛之冠大布衣¶
　　煌煌徳星出虚危　扶傷合散傾復支¶
　　民恃保障䡖繭絲　年榖屡豊物不疪¶
　　諸侯代興公維師　誰謂華髙可齊而¶
　　武公司徒屈於斯　眉夀保魯止於斯¶
　　昔歌且舞今涕洏　人疇依乎遽奪之¶
　　甘棠之䕃公之祠　麗牲有碑碑有詩¶
　　戰功曰多民政慈　尸而杞之寜我私¶
　　公福我&KR0006;無巳時　子孫衆民其世思¶
　　　　順天萬户張公勲徳第二碑¶
<pb:KR4d0420_SBCK_026-11a>¶
&KR0010;辛亥冬行軍千户賈侯輔持順天路軍民萬户¶
張公勲徳碑見示謂僕言此内翰滹南王君從之¶
之辭也蓋自板蕩以来我公爲吾州披荆&KR0068;立城¶
市完保聚闢田野復官府舉典制摧伏彊梗拊存¶
單弱使暴骸之&KR0163;重爲樂國其有徳於州之人爲¶
甚厚如輔不敏亦得禀授成筭自竭徼效猥先叅¶
佐紆佩金紫圖所以報謝者不忘食息頃而迄無¶
萬分之&KR0024;姑取境内士庻耆壽偏禆部曲之意就¶
公所以成顯顕焉在人耳目者著之金石以昭示¶
永乆王君偉公之功而有取於吾属之誠且一故¶
<pb:KR4d0420_SBCK_026-11b>¶
樂爲道之凡我公率族属保塵障由西山之東流¶
堝以功令定興至節度雄州從經略使苗公道&KR0243;¶
及賈瑀賊殺道&KR0243;公殺瑀復讎散其餘黨戊寅之¶
秋䇿名天朝以功加榮禄大夫帥河北東西路以¶
寳書錫命自千户陞萬户佩金虎符順天别爲一¶
道者亦既載之矣惟是碑之立將二十年而公之¶
勲伐積累日盛而皆王君不之見者區區之意大¶
爲慊然考之古人&KR0004;令一邑進而守一州始將千¶
人終至於統百萬衆&KR0002;惠政&KR0002;戰多其見之褒述¶
者不一而足故有大書特書屡書之語朝論以爲¶
<pb:KR4d0420_SBCK_026-12a>¶
羙談史臣資其實録珪爵旂常鼎鐘竹帛於是乎¶
張本有如我公炳河山之靈㑹　龍興之運&KR0271;拓¶
&KR0416;守爲國虎臣治民莅官威惠並舉而英聲茂實¶
百不宣一其餘褒讃之義得無未盡乎今属筆於¶
子幸以第二碑實之僕以不腆之文不足以爼豆¶
於於王君之後辭不敢當而賈侯請益堅度不可¶
以終辭乃勉爲次第之&KR0004;公之下東流軍滿城也¶
滿城小而缺且無禦備帳下&KR0138;數百人恒山公武¶
仙㑹鎮定深兾歩卒一萬&KR0016;五百来攻公以老㓜¶
婦女乘城率壮士出戰敵不能勝然未退也後數¶
<pb:KR4d0420_SBCK_026-12b>¶
日公䇿其老且怠遣人假爲輜重聲言救兵至自¶
西山曵柴揚塵皷譟其後仙軍果驚潰公追擊之¶
遺尸數十里是&KR0010;六月軍市川帥牛𩔰結髙陽公¶
張甫河間公衆哥等軍數萬来攻公登城拒戰爲¶
流矢所中敵大呼曰射中張某矣公不爲動開門¶
出戰甫衆哥皆敗走由是祁陽曲陽皷城諸将帥¶
降者二十餘城易州守盧應御下卞急吏卒毎&KR0082;¶
爲變畏公不敢發公北覲次于宣徳群不逞乃環¶
應第攻之應挺身而逸妻子皆爲所虜復大掠于¶
州遂據西山之馬頭砦公聞之即弃輜重而南問¶
<pb:KR4d0420_SBCK_026-13a>¶
之路人得賊要害曰六門堂者遣部曲任徳等潜¶
執守者而反據之故賊不之&KR0116;公先約徳軍曰我¶
砦下舉火爾即發聲乃率卒至砦下数賊以叛逆¶
且諭之曰能以盧應家属来降者當貸爾命不然¶
無遺𩔗矣賊且𥬇且罵曰盧應妻子非白金三千¶
两不可得乃&KR0082;降我乎公怒呼之曰吾問爾三不¶
從則攻爾矣問之者三竟不應乃舉火攻之徳等¶
如約轉石擊砦中賊大驚以為從天而下窘無所¶
逃束手就縳公歸應妻子諸賊悉臠殺之縁山反¶
側鹿兒和和羙女擔車堵墻百峰東西五峯苑家¶
<pb:KR4d0420_SBCK_026-13b>¶
西水姑姑堝紅花谷閃堂水谷白虹白家野貍諸¶
砦望風降附及武仙以兵来犯公與之戰一月凡¶
十七勝每勝必斬馘千餘級於是公之威名震河¶
朔矣丁亥之春以滿城隘狹移軍順天順天焚毀¶
之後為空城者十五年矣公置行幕荒穢中日以¶
營建為事&KR0071;得計議官毛居節共為經度民居官¶
府截然一新遂引鷄距一畆二泉穴城而入爲亭¶
榭為池䑓方山陽則無蒸欝之酷比歴下則無卑¶
濕之患此州遂為燕南一大都㑹無復塞垣之舊¶
矣京城之役守者屡出接戰我軍不能前一日公¶
<pb:KR4d0420_SBCK_026-14a>¶
被重鎧躍馬横戈而出大呼謂諸帥言公輩平時¶
陵轢同列以驍果自名乃今蓄縮不進虧䘮聲實¶
氣岸果安在能從我即同入陣不然爾後當尊事¶
我勿復故態爲也諸帥無應者公即馳入陣中呼¶
聲所及無不披靡出入數四而氣益壮歸徳之役¶
城中兵夜斫營並堤而進其鋒甚銳北面守者不¶
戰而走多溺水死西北一軍俄亦奔潰公命軍士¶
繫舟南岸示無還意因諭之曰我輩得舟亦不得¶
濟濟亦不能免惟有决死而已衆心乃定命一卒¶
執幟立堤上諸軍𨼆堤自蔽待敵下舟即力卷之¶
<pb:KR4d0420_SBCK_026-14b>¶
敵果不敢下公命軍士先渡将校次之公殿其後¶
竟不失一卒而還汝南之役宋人聴節制我&KR0082;决¶
柴潭城中兵陣於南門外决死戰宋兵瞻望不進¶
公率歩卒二十餘渉水入陣左右盪决莫有當其¶
鋒者諸軍壮之徐州之役攻乆不下宋人出戰大¶
帥大赤令曰田四帥先入不能則張公&KR0071;之又不¶
能則我當徃既而田不克入公率死士五十人逆¶
擊之戰于分水楼下敵退走公追及于門俘𫉬数¶
人明日急攻西南隅城既&KR0549;缺敵以重扉覆之攻¶
者不能上公募死士乘城擁一卒起推置扉之上¶
<pb:KR4d0420_SBCK_026-15a>¶
城随䧟論功第一邳州之役諸軍築壘環其外城¶
中危迫潰圍而出望見公旗幟即犯别帥軍公率¶
兵救之敵不能山又犯别一軍公復救之敵竟敗¶
而諸軍亦頼之以全&KR0037;陽之役公奪𫝊城軍壘二¶
又奪外城據之城中人啓南門出諸軍爲木栅禦¶
之公繞出其後敵大潰衆十餘萬多溺濠水餘軍¶
西走復爲史侯所襲而公横盪之¶
皇太子壮其勇而惜其材𫝊呼止之而公戰愈力¶
迨宋兵盡乃巳郢州之役城䧟州人奪西門出走¶
前即漢水公乘勝擁之溺水者如山崗然曹武之¶
<pb:KR4d0420_SBCK_026-15b>¶
役公將度九里関或言関路險惡宋必設伏不&KR0002;¶
候大軍與之偕進公曰出其不意可以得志&KR0002;止¶
而不進爲彼所先建瓴之下吾得其便乎乃率二¶
十&KR0016;直前果得関宋兵覺由西山之間翼而下我¶
軍方休息不虞敵至士皆䡖衣無鎧仗猝爲所圍¶
皆倉皇失措公單&KR0016;馳突潰圍而出宋軍不敢迫¶
遂屯曹武北之長封嶺結陣而居戰守不易縁山¶
保聚皆攻下之連破瀕江諸二十餘所秋八月攻¶
洪山與宋大軍遇自旦至暮宋軍潰斬統制官十¶
三人脫走者&KR0138;一人耳光州之伇大帥令公取敵¶
<pb:KR4d0420_SBCK_026-16a>¶
壘以公喜深入戒勿親徃而公輙親徃壘既下明¶
日而城降黃州之役道出三山寨寨髙險不可上¶
公率衆攻戰方交公引数卒潜視要害處即引還¶
夜四皷起&KR0058;明至寨下㑹天大霧咫尺不相辨公¶
曰此天也即取昨所視路𤼵石伐木横戈而先之¶
敵殊死闘公&KR0108;擊之馘虜数萬自相踐蹂墜崖谷¶
而死者不勝計遂攻黄州州之西有大湖曰張大¶
與江通流公攻下之得戰艦萬艘選什之一順流¶
而下循江接戰十日乃至城下營於西北隅有乘¶
小舟来覘公䇿之曰此必&KR0082;伺吾𨻶来攻耳乃分¶
<pb:KR4d0420_SBCK_026-16b>¶
軍爲三一竝江路爲偵伺一伏赤壁下公自将一¶
軍陣而待是夜宋果水陸並進公&KR0210;撃之宋軍不¶
得前㑹我軍合並攻之不戰而潰徃徃溺水死生¶
𫉬者尚数百人州東門禦備甚堅矢石如雨諸軍¶
爲之少郤大帥命公取之公&KR0013;重鎧率死士三十¶
餘輩&KR0108;戈而入守者爲之奪氣宋人請和乃班師¶
還及淮水南岸有保聚曰張家砦軍民十萬餘諸¶
帥議立砲攻之公曰不必爾獨率一軍攻之顧盻¶
之頃守卒崩潰諸將懾伏皆自謂不及也滁州之¶
伇公至自北觀從二百人而南時廬泗盱眙安豊¶
<pb:KR4d0420_SBCK_026-17a>¶
濠州之間皆宋重兵所宿斥候旁午屯戌相望有¶
以四千&KR0016;歛退者或勸公無行公不之顧且戰且¶
前一曰獨&KR0016;入一保聚值敵兵二千餘人環射之¶
矢著鎧如蝟公馳突囬旋毎射輙中敵不能近良¶
久從兵至合擊之敵人殱焉遂㑹滁之兵時大帥¶
以城乆不㧞議觧圍公前請曰某起身細微猥蒙¶
龐遇擢任非次顧何功以堪之况新&KR0013;異恩圖報¶
無所知大軍在此故轉戰来㑹誠不能&KR0108;力於諸¶
君之後遽爾北歸將不與&KR0004;心相違背乎請身率¶
士卒以决一戰雖死不恨也帥義而從之公馳入¶
<pb:KR4d0420_SBCK_026-17b>¶
圍中激石中其&KR0569;大帥謂公不能戰合軍&KR0071;之公¶
褁創躍馬而出帥止之不顧率銳卒先登城遂㧞¶
自大河放而南杞爲中潭東連淮海浩瀚無際國¶
朝方有事南鄙彼爭利舟揖間殆無寜&KR0010;朝議以¶
杞爲　流不以大將鎮守之則一葦所航河不能¶
廣矣公以甲辰&KR0010;彼¶
朝命節制河南路軍馬因地之形殺水之𫝑築爲¶
連城分戌戰卒衝要既固姦謀坐屈艟艨有横截¶
之阻而走舸無奔軼之便北安濮鄆西固梁豫公¶
之力爲多&KR0004;大軍還自滁宋境連&KR0010;&KR0013;兵民物蕭¶
<pb:KR4d0420_SBCK_026-18a>¶
條耕稼俱廢我軍爲因粮之計&KR0004;不以餽饟自資¶
北軍還間関千里道殣狼藉公一軍先事爲備故¶
獨無饑色許鄭之間亦有儲蓄雖他帥軍亦被贍¶
給焉君興以来賈人出子錢致求&KR1151;餘&KR0010;有倍&KR0091;¶
之積如羊出羔今年而二明年而四又眀年而八¶
至十年則累而千調度之来急於星火必假貸以¶
輸之債家執劵日夕取償至於賣田業鬻妻子有¶
不能給者公哀而憐之與真定史侯論列¶
上前乞債家取贏一本息而止¶
聖度寛明隨賜開允徳音四布海㝢欣幸&KR0004;移刺¶
<pb:KR4d0420_SBCK_026-18b>¶
衆哥張甫牛𩔰皆嘗與公爲敵既殁其妻子流離¶
無所於託公求得之皆厚爲存卹𩔰長子國祥以¶
材具署爲郡守次黒子爲大官所俘公賂以金繒¶
僅乃得歸仍&KR0010;有白金之輸自餘完復離散婚嫁¶
孤㓜周急&KR0071;困扶病𦔳䘮者日月不絶蓋不可以¶
十百計也人徒知公席百勝之功以取顓面之貴¶
威望崇重見者起立拜揖或周章失次而不知㓂¶
敓略平之後日與文儒攷論今古見仁民愛物之¶
事輙欣然慕之恩拊吏民恒&KR0002;不及雖笞罰之細¶
亦未嘗妄加所謂仁心爲質要其終而後見者也¶
<pb:KR4d0420_SBCK_026-19a>¶
僕老經生耳何足以知兵以公之故嘗妄論之天¶
地一氣也萬物一體也同仁一視宜莫三代聖人¶
者&KR0002;也今見之於書則曰天吏逸徳火炎崑崗又¶
曰前徒倒戈血流漂杵信斯言也謂不戰而屈人¶
之兵也而可乎三代以来將兵者何啻千萬人孰¶
不&KR0082;不鼓不成列不禽二毛曠然爲仁義之舉然¶
而百姓按堵獨稱忠武侯市不易肆獨&KR0091;李良噐¶
其餘豈皆樂戰𥊏殺執㓙器而履危道得已而不¶
已乎抑所遭之時有同有不同也僕既件右公之¶
事且系之以詩使并刻之其詩曰¶
<pb:KR4d0420_SBCK_026-19b>¶
　朔方幽都燕曰北門土風厚完海山雄吞戰國¶
　荆髙義烈言言欝摧行歌風流猶存維清河公¶
　治車&KR0016;諸孫軀幹中人勇則孟賁大安失&KR0022;南¶
　渡崩奔公乘其時萬夫&KR1060;鞬　乾龍天飛霆裂¶
　厚坤有盤者螭儷景同翻¶
　天子𠋣公宣力四方虎節麟符以長戎行太行¶
　西東在所冦攘盗販黥髠自爲侯王妖狐夜號¶
　平民晝藏千里蕭條道殣相望翩翩一軍誅鋤¶
　暴彊指以神鋒孰我敢當扇靈風之威訶禁不¶
　祥曽是冰天化而春陽　王旅嘽嘽頻&KR0010;江濆¶
<pb:KR4d0420_SBCK_026-20a>¶
　於光於黃&KR0068;陽壽春公不以大帥自居而矢石¶
　必親出入行間勇氣益振每戰而輙得志古難¶
　其人公殿南藩淮海与隣中潬新　矗&KR0002;長雲¶
　具児艟艨暮夜潜軍有扼其吭去如驚麕望見¶
　皷旗謂公江神徐方既平荆楚既同&KR0026;於王庭¶
　三接日隆何以錫之琱戈彤&KR0211;何以命之侯國¶
　世封臣拜稽首¶
　天子之功臣力方剛臣報未終教子若孫惟孝¶
　與忠布宣王靈地天無窮伐石西山刻詩頌公¶
　千年此碑當配景鍾¶
<pb:KR4d0420_SBCK_026-20b>¶
　　　　龍虎衞上將軍耶律公墓誌銘¶
公諱思忠字天祐以小字善才行遼太祖長子東¶
丹王之八世孫曽大父内刺贈定逺大將軍大父¶
聿魯𨼆徳不仕考履章宗明昌初拜尚書右丞生¶
三子公其仲也弱冠以宰相子引見&KR0024;東上閣門¶
祗&KR0049;泰和四年終更調衡水令蘭州軍士判官入¶
爲西山閣門簽事大安二年改太子典儀轉裁造¶
署令扈從宣宗南渡以勞授儀鸞局使俄遷太府¶
少&KR0101;兼直西上閣門尚食局使貞祐三年出爲同¶
知昌武軍節度使事改章化軍歷嵩&KR0073;息延四州¶
<pb:KR4d0420_SBCK_026-21a>¶
刺史同知鳯翔府事中京副留守同知歸徳府事¶
北兵襲荆襄京師戒嚴詔公以都水監使充鎮撫¶
軍民都彈壓壬辰二月公之季弟今中書令楚才¶
奉　㫖理索公北歸召見隆徳殿公𠕅拜乞留死¶
汴梁哀宗幸和議可成贈金幣固遣之君臣相視¶
泣下竟以某月十有七日自投於内東城濠中水¶
而殁時年六十有一上聞之震悼贈工部尚書龍¶
虎衞上將軍夫人郭氏先公卒子男一人曰鈞仕¶
爲尚書省譯史女二人嫁士族男孫三人寧壽昌¶
夀徳壽女孫一人皆尚㓜公資雅重讀書知義理¶
<pb:KR4d0420_SBCK_026-21b>¶
遇事明敏雖老姦不能遁其情從仕四十年未嘗¶
有笞贖之玷其畏慎如此死之日朝賢多嗟惜之¶
孤子鈞以某年月日奉公之柩葬於義州弘政縣¶
東南鄉之先塋以好問於公有一日之雅百拜請¶
銘故略爲次第之其銘曰¶
　其賦材也愽以通其植志也敬以㳟安靜以養¶
　民敏給以赴功斯足以爲賢或生長見聞者之¶
　所同至於憂國愛君存亡始終裴囬故都而不¶
　忍訣則藹然有古人之風¶
遺山先生文集卷第二十六¶
