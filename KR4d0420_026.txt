# -*- mode: mandoku-view -*-
#+TITLE: 遺山集
#+DATE: 2015-09-23 10:25:39
#+PROPERTY: JUAN 26


　　東平行臺嚴公神道碑¶
嵗庚辰秋七月東平嚴公籍彰徳大名磁洺恩博¶滑濬
等州戸三十萬歸於有司竊嘗考於前世興¶王之迹蓋
帝王之興天將舉全所覆者而畀之時¶則有魁偉宏傑
之士為之倡大義建大事一六合¶之同異定羣心之去
<pb:KR4d0420_WYG_026-1b>
就猶之天造草昧龍見而躍¶雲雷合勢為之先後然後
騰百川而雨天下者易¶為力臣主之感遇天人之叅會
無不然者初貞祐<md:KR4d0420_SBCK_026-1b>¶南渡豪傑乘亂而起四方之人無所
歸命公據上¶流之便握勁鋒之選威望之著隠若敵國
人心所¶以為楚為漢者皆倚之以為重至是曉然知天
命¶所在莫敢有異志國家亦藉之以成包舉之勢¶故自
開創以來功定天下之半而聲馳四海之表¶者惟公一
人而巳非天使之倡大義建大事以應¶興王之迹其能
<pb:KR4d0420_WYG_026-2a>
若是乎公諱某字武叔其先博之¶博平人後遷長清遂
占籍焉曽大父啓大父祺父¶珪皆以農為業妣同里楊
氏生二子長彬字才叔¶次即公公㓜警悟略知讀書及
長志節豪宕若以<md:KR4d0420_SBCK_026-2a>¶生産為不足治者為人美儀觀喜交
結好施予落¶魄里社間不自顧藉屡以事被繫俠少輩
愛慕之¶多為之出死力以故得脫去癸酉之秋國兵破¶
中夏巳而北歸東平行臺調民為兵以公為衆所¶服署
百夫長眀年春泰安人張汝楫據靈岩遣别¶將攻長清
<pb:KR4d0420_WYG_026-2b>
公破走之以功授長清尉東阿平隂長¶清三縣提控捕
盗官戊寅六月攝長清令八月宋¶人取益都乘勝而西
行臺檄公備芻粮為守禦計¶公出督租比還而長清䧟
尋以兵復之有譖于行¶臺者謂公與宋有謀行臺疑公
以兵圍之公挈老<md:KR4d0420_SBCK_026-2b>¶㓜壁青崖固依益都主將以避臺兵
之鋒宋因以¶公為濟南治中分兵四出所至無不下於
是太行¶之東皆公所節度矣庚辰三月河南軍攻彰徳
守¶將單仲力不支數求公救公為請於主將主將逗¶留
<pb:KR4d0420_WYG_026-3a>
不行公獨以兵赴之比至而仲被擒公知宋不¶足恃者
謁先太師於軍門挈所部以獻太師時以¶王爵統諸道
兵承制封拜乃授公金紫光禄大夫¶行尚書省事其年
進攻曹濮單三州皆下之偏將¶李信留鎮青崖嘗有罪
懼誅乘公出征叛降于宋¶公兄及夫人杜氏皆遇害眀
年公以太師兵復青<md:KR4d0420_SBCK_026-3a>¶崖擒信誅之進攻東平守將何立
剛弃城而奔公¶始入居之又眀年軍上黨宋將彭義斌
說青崖晁¶海叛公公之家人復被略去義斌軍西下郡
<pb:KR4d0420_WYG_026-3b>
縣多¶為所脅乙酉四月遂圍東平公間遣人會大將博¶
勒和軍軍乆不至城中食且盡乃與義斌連和義¶斌亦
欲藉公取河朔而後圖之請以兄事公時麾¶下衆尚數
千義斌不之奪而青崖所掠則留不遣¶也其七月義斌
下真定道西山與孛里海等軍相¶望分公以帳下兵陽
助而隂伺之公知勢已迫即¶連趣孛里海軍而與之合
戰始交宋兵崩潰乃擒<md:KR4d0420_SBCK_026-3b>¶義斌不旬月先所失部分盡復
之是冬郡王戴孫¶取彰徳眀年取濮東平又眀年太師
<pb:KR4d0420_WYG_026-4a>
攻益都凡公¶之功所在皆為諸道之冠庚寅四月朝于
牛心之¶帳殿天子賜之坐宴享終日上歡甚錫公金虎¶
符寵以不名又數數目公顧謂侍臣言若嚴公者¶真福
人矣又四年朝于和林城授東平路行軍萬¶戸偏禆賜
金符者八人初公之所統有全魏有十¶分齊之三魯之
九及是畫境之制行公之地於魏¶則别大名又别為彰
徳齊與魯則復以徳兖濟單¶歸于我丁酉九月詔書命
公毋出征伐當是時<md:KR4d0420_SBCK_026-4a>¶公以百城長東諸侯者十五年矣
<pb:KR4d0420_WYG_026-4b>
始於披荆棘扞¶豺虎敝衣糲食暴露風日挈溝壑轉徙
之民而置¶之袵席之上以勸耕稼以豐委積公帑所積
盡於¶交聘燕享祭祀賔客之奉而未嘗私貯之辟置俊¶
良汰逐貪墨頥指所及竭蹷奉命不三四年由武¶城而
南新泰而西行於野則知其為樂嵗出于塗¶則知其為
善俗觀于政則知其為太平官府而公¶之心力亦已盡
矣上亦雅知公不便鞍馬念其功¶而憫其勞視之猶家
人父子欲使之坐享康寧夀¶考之福故聖意優䘏如此
<pb:KR4d0420_WYG_026-5a>
公病風痺乆人有勸<md:KR4d0420_SBCK_026-4b>¶迎良醫者笑曰人豈不死耶得無
疾痛以沒足矣¶以庚子四月巳亥春秋五十有九薨于
私第之正¶寢是夕大星殞于縣界人以為公殁之應五
月壬¶申舉公之柩葬於鵲里之新塋禮也公既握兵柄¶
顓生殺時年已長經渉世故乆乃更折節自厲間¶亦延
致儒士道古今成敗至前人良法美意所以¶仁民愛物
者輙欣然慕之故雖起行伍間嚴厲不¶可犯至於仁心
為質者亦要其終而後見也彰徳¶既下又破水柵郡王
<pb:KR4d0420_WYG_026-5b>
怒其反復驅老㓜數萬欲屠¶之公解之曰此國家舊民
吾兵力不能支為所脅<md:KR4d0420_SBCK_026-5a>¶從果何罪耶王從公言釋不誅
繼破濮州復有水¶柵之議公為言百姓未嘗敵我豈可
與兵人併戮¶之不若留之農種以給芻秣濮人免者又
數萬其¶後於曹於定陶於楚邱於上黨蓋未有不然者
大¶兵由武休出襄鄧公時在徐邳間以為河南破屠¶戮
必多我當載金繒徃贖之且約束諸將毋敢妄¶殺有所
鹵獲必使之骨肉完保靈壁一縣當廢者¶五萬人公所
<pb:KR4d0420_WYG_026-6a>
以救之者百方兵人既素服公言重¶為資幣所誘故皆
全濟中有求還鄊里者悉縱遣¶之是冬大飢生口之北
渡者多餓死又藏亡法嚴<md:KR4d0420_SBCK_026-5b>¶有犯者保社皆從坐之逋亡
纍纍無所於託僵尸¶為之蔽野公命作糜粥盛置道旁
人得恣食之所¶活又不知㡬何人矣初公之部曲有亡
歸益都者¶數十人益都破皆獲之人以為必殺而公一
切不¶問王義深義斌之别將聞義斌敗將奔河南凡公¶
族屬之在東平者皆為所害河南破公獲義深妻¶子厚
<pb:KR4d0420_WYG_026-6b>
為賙䘏之且䕶送還鄊里終不以舊事為嫌¶其能人之
所難能者又如此東州既為樂上四外¶之人託公以為
命者相踵也公為之合散亡業單¶貧舉䘮葬助婚嫁多
求而不靳屡至而不厭肉骨<md:KR4d0420_SBCK_026-6a>¶之賜卵翼之惠日積而月
累之蓋有不可勝書者¶矣故聞訃之日遠近悲悼境内
之人野哭巷祭旬¶月不能罷古之所謂愛如父母敬如
神明者於公¶見之子男七人長忠貞金紫光禄大夫前
公卒次¶忠濟襲公職次忠嗣忠範忠傑忠裕忠祐姪一
<pb:KR4d0420_WYG_026-7a>
人¶忠輔女七人孫一人忠貞之子朗既葬之三月孤¶子
忠濟等状公之行以神道碑為請敢以智愚之¶所共知
者論次之而系之以銘銘曰¶
　岱宗巖巖清濟洋洋仡彼嚴公¶尹兹東方維大國齊
　維魯所荒<md:KR4d0420_SBCK_026-6b>¶大安衰微元元遘凶鋤耰棘矜¶迭為長雄
　遺黎惘然擿埴斯窮¶公乘其時奮從兵戎心為蓍龜¶
　往迓大同挾右太行以入王封¶人瞻者烏我龍之從
　儷景同翻¶欝為雷風乾端坤倪一廓屯蒙¶奔走先後
<pb:KR4d0420_WYG_026-7b>
　莫予敢侮莫予敢侮¶惟公之武乃錫金虎民汝予撫¶
　民惟天民惟公受之有内之溝¶職公捄之大布我衣
　大帛我冠<md:KR4d0420_SBCK_026-7a>¶斜傾我扶罅漏我完爾有瘡罷¶我遑我安
　金革之威肅于凛秋¶化而陽春悴槁和柔祥風愉愉¶
　叶氣油油河潤之&KR0270;暨於他州¶民拜公賜有憂斯禱
　祝公夀考¶為國元老如山如河受福則遐¶齊政方報
　魯婦已髽布宣王靈¶繄公是頼愛飬基本繄公是戴¶
　巨室喬木式瞻誰在相彼邦民¶古無遺愛有開必先
<pb:KR4d0420_WYG_026-8a>
　惟公之功<md:KR4d0420_SBCK_026-7b>¶寵以不名公名之崇巍巍堂堂¶哀榮始終
　誰其配之錢氏孝忠¶荏平之原龜石穹窿勒我銘詩¶
　以對景鐘¶
　　　東平行臺嚴公祠堂碑銘(有序/)¶
山東重地所在天下莫與為比杜牧以為王者不¶得之
則不可以王伯者不得之則不可以伯古之¶山東今河
朔燕趙魏是以就三鎮較之魏常制燕¶趙之生死而懸
河南之重輕故又重焉方¶天兵南下海宇震蕩雷霆迅
<pb:KR4d0420_WYG_026-8b>
擊無不糜滅燕城既<md:KR4d0420_SBCK_026-8a>¶開朔南分裂瞻烏爰止不知于誰
之屋公擁上流¶握勁鋒審大命之去就一羣疑之同異
乃以庚辰¶春籍所統彰徳大名磁洺恩博滑濬等州戸
三十¶萬獻之太師之行臺形勢既彊基本斯固¶國家所
以無傳檄之勞亡鏃之費而成包舉六合¶之功者公之
力為多昔淮隂襲厯下軍盡有齊地¶髙祖因之以成帝
業耿弇攻祝阿竇融合五郡兵¶光武因之以集大統以
公方之尚無愧焉好問客¶公幕下久故能知公所以得
<pb:KR4d0420_WYG_026-9a>
民者蓋公資禀沉毅¶威望素著且嚴於軍律少所寛貸
見者流汗奪氣<md:KR4d0420_SBCK_026-8b>¶莫敢仰視中歲之後乃能以仁民愛物
為懷郡王¶兵破相下之水柵繼破曹濮怒其翻覆莫可
保全¶欲盡坑之公百方營救得請而後已兵出荆襄公¶
自邳徐赴之謂所親言河南受兵殺戮必多當載¶金帛
以贖之靈壁降民方假息待命公餽主兵者¶下迨卒伍
亦霑膏潤一縣老㓜皆被更生之賜且¶縱遣之計前後
所活無慮十數萬人生口北渡無¶從得食糜粥所救者
<pb:KR4d0420_WYG_026-9b>
尚不論也畫境之後創罷之¶人新去湯火獨恃公為司
命公為之闢田野完保¶聚所至延見父老訓飭子弟教
以農里之言而勉<md:KR4d0420_SBCK_026-9a>¶之孝弟之本懇切至到如家人父子
初不以侯牧¶自居官使善良汰逐貪墨貸逋賦以寛流
亡假閒¶田以業單貧節浮費以豐委積抑游末以厚風
俗¶至於排難解紛周急繼困收恤孤嫠佽助葬祭菽¶粟
易於水火冰霜化而紈袴人出强勉我則樂為¶故薨謝
之日境内之人號泣相弔自謂一日不可¶復活非䇿慮
<pb:KR4d0420_WYG_026-10a>
愊億洞見物情權剛柔之中持操縱¶之術始以重典立
威終以仁心為質者能如是乎¶壬子孟冬公之嗣子某
走書幣及好問於鎮陽書¶謂好問言先公功著興王之
初名出勲臣之右虎<md:KR4d0420_SBCK_026-9b>¶符龍節長魏齊魯五十城者踰二
十年官有善政¶政有遺愛敬者比之神明報之欲其長
久某猥嗣¶世爵大懼弗克奉揚先徳輙與叅佐部曲士
庶耆¶夀同力一志作為新廟以致礿祠烝嘗之敬宜有¶
文辭昭示永久惟吾子惠顧之好問以為祠祭之¶為大
<pb:KR4d0420_WYG_026-10b>
事尚矣以勞以功三代不易之道若欒布¶之立社甄子
然宋登之配食後世亦有以義起之¶者蜀人祭忠武侯
於道陌而博士拜章王珪通貴¶不營私廟而法官劾奏
禮固不可以變古而亦貴¶於沿人之情况乎時則綿蕝
未遑人則焄蒿將見<md:KR4d0420_SBCK_026-10a>¶如公之廟貌獨不可以義起乎祀
典廢於一時公¶議存乎千載異時有援表忠觀故事言
於朝者尚¶有攷焉好問既述公之事又系之以詩使歌
以祀¶公其詩曰
<pb:KR4d0420_WYG_026-11a>
　天造草昧福有㡬風雲感會神與期¶乾龍用九方奮飛
　潛蛟豈得留汙池¶王伯之柄魏所持金城千里山四維¶
　公籍盈數數有畸燕趙廓廓無藩籬¶六合遂入天戈麾
　猶之厯下開漢基¶楚破竹耳將安歸天官葵功絶等夷<md:KR4d0420_SBCK_026-10b>¶　介三大藩畫郊圻大帛之冠大布衣¶煌煌徳星出虚危
　扶傷合散傾復支¶民恃保障輕&KR1472;絲年穀屢豐物不疵¶
　諸侯代興公維師誰謂華高可齊而¶武公司徒屈於斯
　眉夀保魯止於斯¶昔歌且舞今涕洏人疇依乎遽奪之
<pb:KR4d0420_WYG_026-11b>
　甘棠之䕃公之祠麗牲有碑碑有詩¶戰功曰多民政慈
　尸而祝之寧我私¶公福我兮無已時子孫衆民其世思¶
　　　順天萬戸張公勲徳第二碑<md:KR4d0420_SBCK_026-11a>¶嵗辛亥冬行軍千户賈侯輔持順天路軍民萬戸¶張公勲
徳碑見示謂僕言此内翰滹南王君從之¶之辭也蓋自板
蕩以来我公為吾州披荆棘立城¶市完保聚闢田野復官
府舉典制摧伏彊梗拊存¶單弱使暴骸之場重為樂國其
有徳於州之人為¶甚厚如輔不敏亦得稟授成算自竭微
<pb:KR4d0420_WYG_026-12a>
效猥先參¶佐紆佩金紫圖所以報謝者不忘食息頃而迄
無¶萬分之補姑取境内士庶耆夀偏禆部曲之意就¶公所
以成顯顯焉在人耳目者著之金石以昭示¶永久王君偉
公之功而有取於吾屬之誠且一故<md:KR4d0420_SBCK_026-11b>¶樂為道之凡我公率
族屬保壁障由西山之東流¶堝以功令定興至節度雄州
從經略使苖公道潤¶及賈瑀賊殺道潤公殺瑀復讎散其
餘黨戊寅之¶秋䇿名天朝以功加榮禄大夫帥河北東西
路以¶寳書錫命自千戸陞萬戸佩金虎符順天别為一¶道
<pb:KR4d0420_WYG_026-12b>
者亦既載之矣惟是碑之立將二十年而公之¶勲伐積累
日盛而皆王君不之見者區區之意大¶為歉然考之古人
初令一邑進而守一州始將千¶人終至於統百萬衆若惠
政若戰多其見之褒述¶者不一而足故有大書特書屢書
之語朝論以為<md:KR4d0420_SBCK_026-12a>¶美談史臣資其實録珪爵旂常鼎鐘竹帛
於是乎¶張本有如我公炳河山之靈㑹龍興之運開拓¶疆
宇為國虎臣治民&KR0681;官威惠並舉而英聲茂實¶百不宣一
其於褒讃之義得無未盡乎今屬筆於¶子幸以第二碑實
<pb:KR4d0420_WYG_026-13a>
之僕以不腆之文不足以俎豆¶於王君之後辭不敢當
而賈侯請益堅度不可¶以終辭乃勉為次第之初公之
下東流軍滿城也¶滿城小而缺且無禦備帳下纔數百
人恒山公武¶仙會鎮定深冀歩卒一萬騎五百來攻公
以老㓜¶婦女乘城率壮士出戰敵不能勝然未退也後
數<md:KR4d0420_SBCK_026-12b>¶日公䇿其老且怠遣人假為輜重聲言救兵至自¶西
山曳柴揚塵鼓譟其後仙軍果驚潰公追擊之¶遺尸數
十里是嵗六月軍市川帥牛顯結高陽公¶張甫河間公
<pb:KR4d0420_WYG_026-13b>
衆哥等軍數萬來攻公登城拒戰為¶流矢所中敵大呼
曰射中張某矣公不為動開門¶出戰甫衆哥皆敗走由
是祁陽曲陽鼓城諸將帥¶降者二十餘城易州守盧應
御下卞急吏卒毎欲¶為變畏公不敢發公北覲次于宣
徳羣不逞乃環¶應第攻之應挺身而逸妻子皆為所擄
復大掠于¶州遂據西山之馬頭砦公聞之即棄輜重而
南問<md:KR4d0420_SBCK_026-13a>¶之路人得賊要害曰六門堂者遣部曲任徳等潜¶
執守者而反據之故賊不之覺公先約徳軍曰我¶砦下
<pb:KR4d0420_WYG_026-14a>
舉火爾即發聲乃率卒至砦下數賊以叛逆¶且諭之曰
能以盧應家屬來降者當貸爾命不然¶無遺類矣賊且
笑且罵曰盧應妻子非白金三千¶兩不可得乃欲降我
乎公怒呼之曰吾問爾三不¶從則攻爾矣問之者三竟
不應乃舉火攻之徳等¶如約轉石擊砦中賊大驚以為
從天而下窘無所¶逃束手就縳公歸應妻子諸賊悉臠
殺之縁山反¶側鹿兒和和美女擔車堵墻百峯東西五
峯苑家<md:KR4d0420_SBCK_026-13b>¶西水姑姑堝紅花谷閃堂水谷白虹白家野貍
<pb:KR4d0420_WYG_026-14b>
諸¶砦望風降附及武仙以兵來犯公與之戰一月凡¶十
七勝毎勝必斬馘千餘級於是公之威名震河¶朔矣丁
亥之春以滿城隘狹移軍順天順天焚毁¶之後為空城
者十五年矣公置行幕荒穢中日以¶營建為事繼得計
議官毛居節共為經度民居官¶府截然一新遂引鷄距
一畝二泉穴城而入為亭¶榭為池臺方山陽則無蒸欝
之酷比歴下則無卑¶濕之患此州遂為燕南一大都㑹
無復塞垣之舊¶矣京城之役守者屡出接戰我軍不能
<pb:KR4d0420_WYG_026-15a>
前一日公<md:KR4d0420_SBCK_026-14a>¶被重鎧躍馬横戈而出大呼謂諸帥言公輩
平時¶陵轢同列以驍果自名乃今蓄縮不進虧䘮聲實¶
氣岸果安在能從我即同入陣不然爾後當尊事¶我勿
復故態為也諸帥無應者公即馳入陣中呼¶聲所及無
不披靡出入數四而氣益壮歸徳之役¶城中兵夜斫營
並堤而進其鋒甚銳北面守者不¶戰而走多溺水死西
北一軍俄亦奔潰公命軍士¶繫舟南岸示無還意因諭
之曰我輩得舟亦不得¶濟濟亦不能免惟有决死而巳
<pb:KR4d0420_WYG_026-15b>
衆心乃定命一卒¶執幟立堤上諸軍隠堤自蔽待敵下
舟即力卷之<md:KR4d0420_SBCK_026-14b>¶敵果不敢下公命軍士先渡將校次之公
殿其後¶竟不失一卒而還汝南之役宋人聽節制我欲
决¶柴潭城中兵陣於南門外决死戰宋兵瞻望不進¶公
率歩卒二十餘渉水入陣左右盪决莫有當其¶鋒者諸
軍壮之徐州之役攻乆不下宋人出戰大¶帥大赤令曰
田四帥先入不能則張公繼之又不¶能則我當往既而
田不克入公率死士五十人逆¶擊之戰于分水樓下敵
<pb:KR4d0420_WYG_026-16a>
退走公追及于門俘獲數¶人眀日急攻西南隅城既隳
缺敵以重扉覆之攻¶者不能上公募死士乘城擁一卒
起推置扉之上<md:KR4d0420_SBCK_026-15a>¶城隨䧟論功第一邳州之役諸軍築壘
環其外城¶中危迫潰圍而出望見公旗幟即犯别帥軍
公率¶兵救之敵不能出又犯别一軍公復救之敵竟敗¶
而諸軍亦頼之以全棗陽之役公奪𫝊城軍壘二¶又奪
外城據之城中人啓南門出諸軍為木柵禦¶之公繞出
其後敵大潰衆十餘萬多溺濠水餘軍¶西走復為史侯
<pb:KR4d0420_WYG_026-16b>
所襲而公横盪之¶皇太子壮其勇而惜其材傳呼止之
而公戰愈力¶迨宋兵盡乃已郢州之役城䧟州人奪西
門出走¶前即漢水公乘勝擁之溺水者如山崗然曹武
之<md:KR4d0420_SBCK_026-15b>¶役公將度九里闗或言闗路險惡宋必設伏不若¶候
大軍與之偕進公曰出其不意可以得志若止¶而不進
為彼所先建瓴之下吾得其便乎乃率二¶十騎直前果
得闗宋兵覺由西山之間翼而下我¶軍方休息不虞敵
至士皆輕衣無鎧仗猝為所圍¶皆倉皇失措公單騎馳
<pb:KR4d0420_WYG_026-17a>
突潰圍而出宋軍不敢迫¶遂屯曹武北之長封嶺結陣
而居戰守不易緣山¶保聚皆攻下之連破瀕江諸二十
餘所秋八月攻¶洪山與宋大軍遇自旦至暮宋軍潰斬
統制官十¶三人脫走者纔一人耳光州之役大帥令公
取敵<md:KR4d0420_SBCK_026-16a>¶壘以公喜深入戒勿親徃而公輙親徃壘既下眀¶
日而城降黄州之役道出三山寨寨高險不可上¶公率
衆攻戰方交公引數卒潜視要害處即引還¶夜四鼓起
黎明至寨下㑹天大霧咫尺不相辨公¶曰此天也即取
<pb:KR4d0420_WYG_026-17b>
昨所視路發石伐木横戈而先之¶敵殊死鬬公奮擊之
馘擄數萬自相踐蹂墜崖谷¶而死者不勝計遂攻黄州
州之西有大湖曰張大¶與江通流公攻下之得戰艦萬
艘選什之一順流¶而下循江接戰十日乃至城下營於
西北隅有乘¶小舟來覘公䇿之曰此必欲伺吾隙來攻
耳乃分<md:KR4d0420_SBCK_026-16b>¶軍為三一竝江路為偵伺一伏赤壁下公自將
一¶軍陣而待是夜宋果水陸並進公遮擊之宋軍不¶得
前㑹我軍合並攻之不戰而潰徃徃溺水死生¶獲者尚
<pb:KR4d0420_WYG_026-18a>
數百人州東門禦備甚堅矢石如雨諸軍¶為之少郤大
帥命公取之公被重鎧率死士三十¶餘輩奮戈而入守
者為之奪氣宋人請和乃班師¶還及淮水南岸有保聚
曰張家砦軍民十萬餘諸¶帥議立砲攻之公曰不必爾
獨率一軍攻之顧盻¶之頃守卒崩潰諸將懾伏皆自謂
不及也滁州之¶役公至自北觀從二百人而南時廬泗
旴&KR0455;安豐<md:KR4d0420_SBCK_026-17a>¶濠州之間皆宋重兵所宿斥候旁午屯戌相
望有¶以四千騎斂退者或勸公無行公不之顧且戰且
<pb:KR4d0420_WYG_026-18b>
前一日獨騎入一保聚值敵兵二千餘人環射之¶矢著
鎧如蝟公馳突回旋毎射輙中敵不能近良¶乆從兵至
合擊之敵人殱焉遂㑹滁之兵時大帥¶以城乆不㧞議
解圍公前請曰某起身細微猥蒙¶寵遇擢任非次顧何
功以堪之况新被異恩圖報¶無所知大軍在此故轉戰
來㑹誠不能奮力於諸¶君之後遽爾北歸將不與初心
相違背乎請身率¶士卒以决一戰雖死不恨也帥義而
從之公馳入<md:KR4d0420_SBCK_026-17b>¶圍中激石中其鼻大帥謂公不能戰合軍
<pb:KR4d0420_WYG_026-19a>
繼之公¶裹創躍馬而出帥止之不顧率銳卒先登城遂
㧞¶自大河放而南杞為中潬東連淮海浩瀚無際國¶朝
方有事南鄙彼爭利舟楫間殆無寧嵗朝議以¶杞為上
流不以大將鎭守之則一葦所杭河不能¶廣矣公以甲
辰嵗被¶朝命節制河南路軍馬因地之形殺水之勢築
為¶連城分戌戰卒衝要既固姦謀坐屈艟艨有横截¶之
阻而走舸無奔軼之便北安濮鄆西固梁豫公¶之力為
多初大軍還自滁宋境連嵗被兵民物蕭<md:KR4d0420_SBCK_026-18a>¶條耕稼俱廢
<pb:KR4d0420_WYG_026-19b>
我軍為因糧之計初不以餽饟自資¶比軍還間闗千里
道殣狼藉公一軍先事為備故¶獨無饑色許鄭之間亦
有儲蓄雖他帥軍亦被贍¶給焉軍興以來賈人出子錢
致求贏餘嵗有倍稱¶之積如羊出羔今年而二眀年而
四又眀年而八¶至十年則累而千調度之來急於星火
必假貸以¶輸之債家執劵日夕取償至於賣田業鬻妻
子有¶不能給者公哀而憐之與真定史侯論列¶上前乞
債家取贏一本息而止¶聖度寛眀隨賜開允徳音四布
<pb:KR4d0420_WYG_026-20a>
海㝢欣幸初伊喇<md:KR4d0420_SBCK_026-18b>¶忠格張甫牛顯皆嘗與公為敵既歿
其妻子流離¶無所於託公求得之皆厚為存䘏顯長子
國祥以¶材具署為郡守次黑子為大官所俘公賂以金
繒¶僅乃得歸仍嵗有白金之輸自餘完復離散婚嫁¶孤
㓜周急繼困扶病助䘮者日月不絶蓋不可以¶十百計
也人徒知公席百勝之功以取顓靣之貴¶威望崇重見
者起立拜揖或周章失次而不知冦¶敓略平之後日與
文儒攷論今古見仁民愛物之¶事輙欣然慕之恩拊吏
<pb:KR4d0420_WYG_026-20b>
民恒若不及雖笞罰之細¶亦未嘗妄加所謂仁心為質
要其終而後見者也<md:KR4d0420_SBCK_026-19a>¶僕老經生耳何足以知兵以公之
故嘗妄論之天¶地一氣也萬物一體也同仁一視宜莫
三代聖人¶者若也今見之於書則曰天吏逸徳火炎崑
崗又¶曰前徒倒戈血流漂杵信斯言也謂不戰而屈人¶
之兵也而可乎三代以來將兵者何啻千萬人孰¶不欲
不鼓不成列不禽二毛曠然為仁義之舉然¶而百姓按
堵獨稱忠武侯市不易肆獨稱李良器¶其餘豈皆樂戰
<pb:KR4d0420_WYG_026-21a>
嗜殺執凶器而履危道得已而不¶已乎抑所遭之時有
同有不同也僕既件右公之¶事且系之以詩使并刻之
其詩曰<md:KR4d0420_SBCK_026-19b>¶　朔方幽都燕曰北門土風厚完海山雄吞戰國¶荆高
　義烈言言欝摧行歌風流猶存維清河公¶殆車騎諸
　孫軀幹中人勇則孟賁大安失邦南¶渡崩奔公乘其
　時萬夫&KR1060;鞬乾龍天飛霆裂¶厚坤有盤者螭儷景同
　翻¶天子倚公宣力四方虎節麟符以長戎行太行¶西
<pb:KR4d0420_WYG_026-21b>
　東在所冦攘盜販黥髠自為侯王妖狐夜號¶平民晝
　藏千里蕭條道殣相望翩翩一軍誅鋤¶暴彊指以神
　鋒孰我敢當扇靈風之威訶禁不¶祥曽是冰天化而
　春陽王旅嘽嘽頻嵗江濆<md:KR4d0420_SBCK_026-20a>¶於光於黄棘陽夀春公不
　以大帥自居而矢石¶必親出入行間勇氣益振毎戰
　而輙得志古難¶其人公殿南藩淮海與隣中潬新城
　矗若長雲¶吳兒艟艨暮夜濳軍有扼其吭去如驚麕
　望見¶鼔旗謂公江神徐方既平&KR0878;楚既同覲於王庭
<pb:KR4d0420_WYG_026-22a>
　三接日隆何以錫之琱戈彤弓何以命之侯國¶世封
　臣拜稽首¶天子之功臣力方剛臣報未終教子若孫
　惟孝¶與忠布宣王靈地天無窮伐石西山刻詩頌公¶
　千年此碑當配景鍾<md:KR4d0420_SBCK_026-20b>¶　　　龍虎衞上將軍耶律公墓誌銘¶
公諱思忠字天祐以小字善才行遼太祖長子東¶丹王
之八世孫曽大父訥哷贈定遠大將軍大父¶裕嚕隠徳
不仕考履章宗眀昌初拜尚書右丞生¶三子公其仲也
<pb:KR4d0420_WYG_026-22b>
弱冠以宰相子引見補東上閣門¶祗候泰和四年終更
調衡水令蘭州軍士判官入¶為西山閣門簽事大安二
年改太子典儀轉裁造¶署令扈從宣宗南渡以勞授儀
鸞局使俄遷太府¶少監兼直西上閣門尚食局使貞祐
三年出為同¶知昌武軍節度使事改章化軍歴嵩裕息
延四州<md:KR4d0420_SBCK_026-21a>¶刺史同知鳳翔府事中京副留守同知歸徳府
事¶北兵襲荆襄京師戒嚴詔公以都水監使充鎮撫¶軍
民都彈壓壬辰二月公之季弟今中書令楚才¶奉㫖理
<pb:KR4d0420_WYG_026-23a>
索公北歸召見隆徳殿公𠕅拜乞留死¶汴梁哀宗幸和
議可成贈金幣固遣之君臣相視¶泣下竟以某月十有
七日自投於内東城濠中水¶而歿時年六十有一上聞
之震惜贈工部尚書龍¶虎衞上將軍夫人郭氏先公卒
子男一人曰鈞仕¶為尚書省譯史女二人嫁士族男孫
三人寧夀昌¶夀徳夀女孫一人皆尚㓜公資雅重讀書
知義理<md:KR4d0420_SBCK_026-21b>¶遇事明敏雖老姦不能遁其情從仕四十年未
嘗¶有笞贖之玷其畏愼如此死之日朝賢多嗟惜之¶孤
<pb:KR4d0420_WYG_026-23b>
子鈞以某年月日奉公之柩葬於義州𢎞政縣¶東南鄉
之先塋以好問於公有一日之雅百拜請¶銘故略為次
第之其銘曰¶
　其賦材也博以通其植志也敬以恭安靜以養¶民敏
　給以赴功斯足以為賢或生長見聞者之¶所同至於
　憂國愛君存亡始終裴回故都而不¶忍訣則藹然有
　古人之風¶
　遺山集卷二十六¶
<md:KR4d0420_SBCK_027-1a>¶
<pb:KR4d0420_WYG_027-1a>
欽定四庫全書
　遺山集巻二十七¶　　　　金　元好問　撰
　　碑銘表誌碣¶
　　　龍虎衞上將軍珠赫
