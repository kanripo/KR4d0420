# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:27.320270
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0529-019遺山先生文集-卷第十九.
<pb:KR4d0420_SBCK_019-1a>¶
遺山先生文集卷第十九¶
　碑銘表誌碣¶
　　　　内翰王公墓表¶
&KR0010;癸&KR0407;夏四月辛未内翰王公遷化於泰山&KR0004;公¶
以汴梁破歸鎮陽間居無事毎&KR0082;一登泰山為神¶
明之&KR0026;然因循未暇也今年春渾源劉郁文季當¶
以事如東平乃言於公之子恕請御公而東公始¶
命駕焉東平嚴侯榮公之來率賔客叅佐置酒髙¶
㑹公亦喜此州衣冠禮樂有齊魯之舊為留十餘¶
日乃至奉符府從事上谷劉翊子忠以嚴侯命從¶
<pb:KR4d0420_SBCK_019-1b>¶
公㳺偕郡諸生五六人以行公春秋雖髙而濟勝之¶
具故在及廽馬嶺褰裳就道頋揖岩岫欣然忘¶
倦迤邐至黃峴峰憇於萃羙亭之左頋謂同㳺言¶
汩沒塵&KR0095;中一生不意晚年乃造仙府誠得終老¶
此山志願畢矣乃約子忠先歸而遣其子恕前行¶
視夷儉因就大石上垂足而坐良乆&KR0578;目&KR0002;假寐¶
然従者怪其移時不寤迫視之而公巳逝矣支體¶
柔輭顔色不少變子忠諸人且悲且駭以為黄冠¶
衲子終世修静業其坐脫立化未必能爾謂公非¶
仙去可乎即馳報州&KR0005;扶舁而還安置於郡北之¶
<pb:KR4d0420_SBCK_019-2a>¶
岱嶽觀又明日&KR0012;子恕奉喪西歸嚴侯特以叅議¶
張澄仲經護送焉議者謂泰山為天壤間一巨物¶
其神之尊且雄有不可誣者齊景公伐宋夣有随¶
而詬之者當時以為師過山下不&KR0021;而然秦始皇¶
帝鞭笞六合志得而意滿欲以封禪夸萬世乃為¶
大風雨之所匽薄萬乗且然况其下者乎&KR0002;夫天¶
門日&KR0026;邈&KR0002;世外霞景靈異水木清潤宜有閎衍¶
&KR0054;大之真人徃來乎其間前人謂草堂之靈廽俗¶
駕而謝逋客者非寓言也惟公名德雅望為天下¶
大老版蕩之後大夫士求活草間徃徃&KR0029;公以為¶
<pb:KR4d0420_SBCK_019-2b>¶
重至於鄙朴固陋挾兎園䇿而授童子學者亦皆¶
想聞風采争先暏之為快謂不為山之靈所貪慕¶
吾不信也夫人以境適境亦用人勝故古今以人¶
境相值為難謝安之海道東還李白之匡山歸老¶
雅志未遂零落中涂杜陵見於感詠而羊曇為之¶
慟哭以今較之公可以無恨矣恕旣還鄉里以六¶
月辛未舉公之柩葬於新興里之某原袝先塋也¶
冬十月好問拜公墓下恕持門生某人撰公行事¶
之狀以銘為請乃泣下而銘之公諱&KR0002;虚字従之¶
姓王氏槀城人自先世以農為業考諱靖質直尚¶
<pb:KR4d0420_SBCK_019-3a>¶
義樂於周急郷人有訟多就决之後用公貴贈朝¶
散大夫妣石氏太原縣太君考妣俱以上夀終公¶
即朝散君之第二子也㓜頴悟若夙昔在文字間¶
者鎮人以文章徳行稱者禇公茂先而後有周先¶
生德卿德卿公舅行自齠齓間識公為偉噐教督¶
周至盡&KR0019;所學及官四方又託之名士劉正甫使¶
卒業焉弱冠擢承安二年經義進士甲科俄丁朝¶
㪚君憂服除調鄜州録事治化清静有老成之風¶
歴管城門山二縣令門山之政&KR0057;為縣民所安秩¶
滿老㓜攀送數日乃得行用薦者入為國史院編¶
<pb:KR4d0420_SBCK_019-3b>¶
修官稍遷應奉翰林文字同知制誥奉使夏國還¶
授同知泗州軍州事留為著作佐郎哀宗正大&KR0004;¶
章宗宣宗實録成遷平凉府判官未㡬召為左司¶
諌正大末以資歷轉延州刺史不拜超翰林侍制¶
遂為直學士天興&KR0004;乆十二月車駕東狩明年春¶
正月京城西面元帥崔立刼殺宰相送欵行營群¶
小獻謟請為立建功徳碑以都堂命召公為文喋¶
血之際翟奕軰恃&KR0020;作威頥指如意人或少忤則¶
横遭讒搆立見屠㓕公自分必死&KR0059;謂好問言今¶
召我作碑不從則死作之則名節掃地貽笑将來¶
<pb:KR4d0420_SBCK_019-4a>¶
不&KR0002;死之為愈也雖然我姑以理諭之乃謂奕輩¶
言丞相功徳碑當指何事為言奕輩怒曰丞相以¶
京城降城中人百萬皆有生路非功徳乎公又言¶
學士代王言功徳碑謂之代王言可乎且丞相旣¶
以城降則朝官皆出丞相之門自古豈有門下人¶
為主帥誦功徳而為後人所信者問荅之次辤情¶
間暇奕輩不能奪竟脅太學生託以京城父老意¶
而為之公之執義不囬者盖如此京城大掠之後¶
㣲服北歸以至㳺泰山浮湛里社者十餘年得壽¶
七十娶某郡趙氏封太原郡夫人子男一人即恕¶
<pb:KR4d0420_SBCK_019-4b>¶
也女一人嫁爲士人妻所著文編稱慵夫者&KR0002;干¶
卷滹南遺老者&KR0002;干卷&KR0019;於世公資禀醇正且有¶
師承之素故於事親待昆弟及與朋友交者無不¶
盡學無不通而不爲章句所困頗譏宋儒經學以¶
旁牽逺引爲夸而史學以探頥幽&KR0046;爲功謂天下¶
自有公是言破即足何必呶呶如是其論道之行¶
與否云戰國諸子之雜&KR0003;寓言漢儒之繁文末節¶
近世士大夫叅之以禪機玄學&KR0082;聖賢之實不&KR0046;¶
難矣經觧不善張九成史例不取宋子京詩不愛¶
黃魯直著論評之凢數百條世以劉子玄史通比¶
<pb:KR4d0420_SBCK_019-5a>¶
之爲人強記黙識誦古詩至萬餘首他文稱是文¶
以歐蘇爲正脉詩學白樂天作雖不多而頗能似¶
之秉史筆十五年新進入舘日有記録之課書吏¶
以呈宰相必問王學士曽&KR0039;竄否又善持論李右¶
司之純以辨慱名天下杯酒淋漓談辤&KR0289;起公能¶
三數語窒之唯有嘆服而巳髙琪當國崇奨吏道¶
從政者承望風㫖以榜掠立威門人張仲傑爲縣¶
公書喻之曰民之憔悴乆矣旣不能捄又&KR0216;加暴¶
乎君子有德政而無異政史傳循吏而不傳能吏¶
寕得罪於人無&KR0023;罪於天可也此書傳世多有慙¶
<pb:KR4d0420_SBCK_019-5b>¶
公者朝臣論列所見不能一公從容决之䖏置穩¶
愜至楊吏部之羙楊大叅叔玉亦推服焉雅&KR0018;人¶
倫之學黑白善惡皆了然於胷中值真識者始一二¶
言之朝議以公於中外繁劇至於坐廟堂進退百¶
官者無不堪任特以投閑置散不自衒鬻故百不¶
一試耳典貢舉二十年門生半天下而不立厓岸¶
雖小書生登其門亦殷重之滑稽無窮談&KR0015;&KR0057;有¶
味而以雅重自持朋㑹間春風和氣周浹四坐使¶
人愛之而不忘也自公没文章人物公論遂絶人¶
哭之者云却後㡬何時當復有如公者乎嗚呼哀¶
<pb:KR4d0420_SBCK_019-6a>¶
哉其銘曰¶
　其秉心也磨而不磷其及民也静而無譁慕樂¶
　天之髙而不禪逃挾東方之䧺而不辤夸老儒¶
　便便留書五車我知天下之至理寕當貴其多¶
　小㢘拘拘規以匿瑕而不知用其和翕集群賢¶
　從我嘯歌春風時兩之沾浹枯枿為華嗟惟公¶
乎孰當測其涯飄然而來其必於瀚海而鯨波¶
　汎然而㳺亦何計乎東&KR0026;之與鑾坡太山天門¶
　有物禁訶蓋仙聖之所庐而今得以為家然則¶
　為瑞人神士者其翕忽變化固如是耶¶
<pb:KR4d0420_SBCK_019-6b>¶
　　　　内翰馮公神道碑銘¶
所貴於君子者三曰氣曰量曰品有所充之謂氣¶
有所受之謂量氣與量備材行不與存焉本乎材¶
行氣量而絶出乎材行氣量之上之謂品品之所¶
在不風岸而峻不表襮而著不名位而重不&KR0132;艾¶
而尊是故為天地之羙噐造物者靳固之不輕以¶
予人閱百千萬人之衆歴數十百年之乆乃一二¶
見之同乎其時非無&KR0012;雋偉傑之士從容於禮文¶
之域角逐乎功名之㑹惟其俗不可以為雅而劣¶
不可以為勝故自視缺然陳太丘事業無聞而名¶
<pb:KR4d0420_SBCK_019-7a>¶
重天下房次律坐鎮邪俗而舉世以王佐許之施¶
之當時未必適用然千載而下有爲之歛祍者非¶
品何以得之元光正大以來天下大夫士論公平¶
生者蓋如此公姓馮氏諱璧字叔獻别字天粹其¶
先定州中山人也曽大父居泗贈氶務郎大父仲¶
尹天眷&KR0004;以進士起家仕爲中議大夫同知山東¶
西路轉運使事考子翼正隆&KR0004;進士中順大夫同¶
知臨海軍節度使事殁葬真定縣三橋里之南原¶
子孫遂爲縣人鄭内翰景紀路孟州宣叔&KR0274;世徳¶
之舊備矣公㓜頴悟不几始解語中議君置之膝¶
<pb:KR4d0420_SBCK_019-7b>¶
上戯問未嘗見之物而能以近似者名之中議君¶
喜曰吾孫文性見之於此矣弱冠補太學生賦聲藉¶
甚諸人無能出其右者承安二年中經義乙科制¶
策復入優等調莒州軍事判官宰相以公學問該¶
洽奏留校秘書丁繼母張夫人憂去官服閲再調¶
遼濵主簿縣有和籴粟之未給價者餘十萬斛散¶
貯民居而以富户掌之中有腐敗者則責償於民¶
&KR0010;旣乆官吏囊槖為姦民殊以為苦公白於漕司¶
即日還之民一境稱快丁臨海君憂四年調鄜州¶
録事明年王師伐蜀刑部檄充軍前檢察帥府以¶
<pb:KR4d0420_SBCK_019-8a>¶
書檄委之章廟欲招降吳㬢詔先以文告暁之然¶
後用兵公檄蜀旣以上意諭之矣蜀人守散&KR0028;不¶
下我軍得竒道突出&KR0028;背殺&KR0023;甚衆公為叅佐言¶
彼軍拒守而并禍其民無乃與詔書相戾乎主帥¶
聞而憾之擠公招兩當潰卒公即日率鳯州巳降¶
官屬淡剛李果偕行道逢軍士所得子女金帛牛¶
馬皆奪付剛使歸之其家軍則以違制决遣之比¶
到兩當軍民三萬餘衆鼓舞迎勞公以朝㫖慰遣¶
之其還也帥始以公為賢奏遷一官五年借注東¶
阿丞召&KR0024;尚書省令史用宰相宗室承暉薦援應¶
<pb:KR4d0420_SBCK_019-8b>¶
奉翰林文字同知制誥兼韓王府記室叅軍俄以¶
大學愽士兼前職至寕&KR0004;賊臣弑逆随以子渭婚¶
假去官貞祐&KR0004;宣宗幸汴梁公時避兵東方從單¶
父渡河詣行在所宰相奏復前職&KR0013;樞宻院檄行¶
視河防條上津渡屯戍之䇿二年同知貢舉事竟¶
詔公乗&KR0019;講究陜西守禦方略三年遷翰林修撰¶
山東河朔軍六十餘萬口率不逞輩竄名其間詔¶
公攝監察御史汰逐之公與同官立式軍戸僑寓¶
民家者主人具丁口上之官冐増偽代主客同坐¶
總領撒各門冐劵四百餘口劾案以聞詔杖殺之¶
<pb:KR4d0420_SBCK_019-9a>¶
故使節所至争自首减㡬及於半復進一官&KR0004;監¶
察御史本温被命汰宗室従坦軍於孟州軍謀為¶
變夲温懼不知所為尋有㫖北軍沈思忠以下四¶
將屯衞州餘衆果叛入太行本温益懼宿留孟州¶
樞宻院奏公代本温竟其事公至衞召四將喻以¶
上意思忠等挾叛者請公還奏之公責以大義辝¶
直氣壮將士慚服不半日就汰者三千人六月改¶
大埋丞詔與臺官行&KR0028;中劾奏姦贓之&KR0057;者啇州¶
防禦使宗室重福諌議大夫石者而下十數人陜¶
西行臺以夏㓂之警奏事定理問詔公還朝貴自¶
<pb:KR4d0420_SBCK_019-9b>¶
是側目矣興定&KR0004;京畿春旱詔禮部尚書楊雲翼¶
曁公審理在京刑獄事竟而雨人以爲無&KR0072;民之¶
應七月遷南京路轉運副使三年春上以宋人利¶
吾北難&KR0010;幣不入者累年假公安逺大將軍兵部¶
侍&KR0048;充國信副使副吕子羽詳問宋人拒於淮上¶
使者不得行明年行臺兵南伐當由壽春渉淮抵¶
滁楊詔京東緫帥紇石烈志攻盱眙仍繫浮梁以¶
備臺兵之還志小字牙古太強臣之&KR0057;難制者也¶
臺兵且南志以盱眙不易攻旋領精&KR0016;由滁州略¶
宣化縱兵大掠故臺兵所至悉爲志軍所殘原野¶
<pb:KR4d0420_SBCK_019-10a>¶
蕭條無復人迹宋人堅壁不戰遂迤邐而東擬取¶
道泗州宋復屯重兵盱眙㳂淮戰艦如櫛我軍乃¶
泝淮西上僅由壽春而歸行臺奏志故違元授節度¶
以故無功詔公佩金符鞠之公馳入志軍奪金符¶
易以他帥攝志入獄獄之外軍士譁譟以吾帥無¶
罪爲言公怒責志曰元帥欲以兵抗制使邪帥臣¶
待罪之禮恐不如此使者當還奏之獄不必竟也¶
志伏地請死公言兵法進退自專有失機㑹以致¶
覆敗者斬即用所擬聞時議壮之再授翰林修撰¶
十月改禮部員外&KR0048;權右司諫治書侍御史詔問時¶
<pb:KR4d0420_SBCK_019-10b>¶
務所當先者公上六事大率言减冗食備選&KR0289;緩¶
疑似以慎刑擇公㢘以檢吏屯戍革朘削之弊&KR0096;¶
貴嚴請託之科又言山東地方數千里齊魏燕趙¶
皆在其中士馬強富豪傑軰出耕蠶足以衣食天¶
下形&KR0020;足以控制四方彼疆此界且在所必争况¶
本吾版圖中物廼置之度外乎國家所以無東意¶
者不過謂財力單屈有所不暇或謂前日巳嘗出¶
兵而事竟不成故置而不論耳臣以為不然兵出¶
無功固不可因噎而廢食生聚教育盖有馴致之¶
道必先當強而後進取陛下亦安能欝欎乆居於¶
<pb:KR4d0420_SBCK_019-11a>¶
此乎又條自治之䇿四謂别賢侫信賞罰聽覧以¶
通下情貶損以謹天戒又論賢不肖渾殽曰崇慶¶
&KR0004;西南路招討使九斤請先事用兵仍乞詔夏人¶
爲犄角計執政者沮撓之䇿爲不行不旋踵而有¶
縱敵之禍大丞相承睴正色立朝凛然社稷之鎮¶
而姦人忌之擠守都城人臣而死社稷在承暉爲¶
無恨然宗室賢相安危之所繫焉者而以姦人之¶
謀使之無益而死天下爲國家惜之耳臣嘗謂賢¶
不肖之不分乆矣夫惡惡著則賢不肖别賢不肖¶
别則天下可運之掌於恢復乎何有詔以東方饑饉¶
<pb:KR4d0420_SBCK_019-11b>¶
盗賊竝起以御史中丞百家爲宣慰使&KR0101;察御史¶
道逺從行道逺&KR0036;永城令簿贓賕百家與令有連¶
付令有司而釋簿不之問燕語之際又許叅佐克¶
忠等臺官公皆劾之百家竟得罪去&KR0004;諜者告歸¶
徳行樞宻院言河朔叛軍有&KR0060;謀南渡者行院事¶
知府胡土門都水監使毛花輦易其言不爲俻一¶
日紅衲數百聮筏逕渡殘下邑而去朝廷命公鞠¶
之公以二&KR0005;託疾營&KR0059;聞㓂而弛備且來不戰去¶
不追在法皆當斬或以爲言二將皆寵臣而都水¶
者貲累巨萬&KR0002;求援禁近必從輕典公徒結怨權¶
<pb:KR4d0420_SBCK_019-12a>¶
貴果何益耶公嘆曰睢陽行&KR0028;東藩重兵所宿門¶
庭之宼且不能禦有大於此者復何望乎有法而¶
巳吾不知其他即以所擬者聞四年遷刑部&KR0048;中¶
關中旱詔公與吏部侍郎畏忻審理&KR0072;獄時河中¶
帥阿虎帶及僚属十數人皆以棄城罪當死繫同¶
州獄待報同州官承望風旨問公何以處之公為¶
言故相賈公益謙判河中聞絳陽受兵悉軍捄之¶
鉦鼓旗幟連延數十里敵聞捄至解圍去僚属請¶
於公公不守河中而捄絳陽設兵至城下何以待¶
之公言諸君未之思耳吾捄絳陽所以守河中也¶
<pb:KR4d0420_SBCK_019-12b>¶
諸人皆謝諸人不及河中在今日&KR0057;為重地朝議¶
擬為駐驆處也本根不固則河南陜右有脣亡之¶
憂以渠宗室勲貴故使鎮之平居無事以預備為¶
言竭民膏血為浚築計剽&KR0016;&KR0379;及觧梁乃以金城¶
之險為不足守遽焚蕩而去駈迫老㓜填塞枕藉¶
争舟而上者千百而一哭聲竟天流尸蔽川而下¶
煩&KR0072;之民無所於訴此而不誅三尺法無所用矣¶
吾常恨南渡倉卒賈公之功不&KR0041;顯異然則不經¶
之失可使復見於今乎竟以無&KR0072;上之冬十月出¶
為歸德治中未㡬改同知保静軍節度使事又改¶
<pb:KR4d0420_SBCK_019-13a>¶
同知集慶軍節度使事於是公之年甲子周矣自¶
衞紹王專尚吏道繼以髙琪當國朝士鮮有不&KR0013;¶
其折辱者公憂畏敬慎不忽遺細㣲故自釋褐至¶
今&KR0005;三十年而公&KR0059;無笞贖之玷然其撫四方者¶
亦倦矣到官不踰月即上章請老進通議大夫一¶
官致仕徑歸崧山愛龍潭山水有終焉之志結茅¶
竝玉峯下旁有長松十餘名之曰松菴因以為號¶
自少日留意攝生俛仰詘信通昔不少倦是以神¶
明不衰飲食起居處豊儉之間臺閣舊㳺門生故¶
吏問遺山中者不絶非&KR0002;一節之士逃匿於空虛¶
<pb:KR4d0420_SBCK_019-13b>¶
之璄以瞧悴枯槁而為髙也明窓棐几危生終日¶
琴尊硯席翦然無塵埃客至廢書清談雅論俗事¶
不挂口或與之徜徉泉石間飲酒賦詩悠然自得¶
嘗畫管㓜安濯足圖以&KR0009;意其趣尚略可見也¶
所醸酒名松醪東坡所謂歎幽姿之獨髙者惟公¶
能盡之客有以京國名酒來與之校者味殊不可¶
近正如與深山草衣木食人語覺傭兒販夫塵土¶
氣為不可嚮也山多蘭毎中春作華山僧野客人¶
持数本詣公以香韻髙絶者為勝少劣則有罰謂¶
之闘蘭闘蘭松醪遂為山中故事正大壬辰河南¶
<pb:KR4d0420_SBCK_019-14a>¶
破乃北歸以庚子七月十有四日終於家春秋七¶
十有九某日&KR0012;子渭奉公之柩祔於臨海君墓之¶
側&KR0002;干歩夫人趙氏汝州刺史周卿之孫兵亂中¶
曁三女俱失之渭南京右廂機察孫運安尚㓜公¶
資髙朗儀&KR0026;峻整燕居未嘗有惰容子弟化之童¶
㓜皆以孝謹&KR0091;母李氏為臨海所絶公奉之於外¶
家而事張夫人唯謹嫌疑之地能使内外無間言¶
公殁悉以圖書第宅譲諸弟獨護飬小弱弟填與¶
同&KR0372;苦族弟理七&KR0010;失怙恃而貲産殊厚公慮為¶
奴輩所侵籍於有司携理之官下及長乃付之理¶
<pb:KR4d0420_SBCK_019-14b>¶
迄於有成其與人交也先難而後固似踈而實親¶
雖㓜同硯席者亦皆嚴憚之左丞董公紹祖奉使¶
江左得公詩餞行喜見顔間詩四韻毎誦一句輙¶
為一舉觴李右司之純談&KR0015;此世為不足玩見公¶
必為之&KR0719;然王延州從之公於鑒裁為海内稱首¶
敬公名德至不敢以同年生數之學長於春秋詩¶
筆清峻似其為人字畫楚楚有魏晉間風氣雅為¶
禮部閑閑公所激賞制詰典麗當代少見其比尺¶
牘又其専門之學風流醖藉不减前世宋景文徃¶
在京師渾源雷淵太原王渥河中李獻能龍山冀¶
<pb:KR4d0420_SBCK_019-15a>¶
禹錫従公問學其人皆天下之選而好問與焉自¶
辛卯壬辰以來不三四年而吾五人惟不肖在耳¶
故渭以譔述墓碑莫好問為宜尚憶公還鎮陽遏¶
好問冠氏時方為中暍所苦然語及舊事則徃徃¶
色&KR0045;而神躍以公&KR0004;挂冠時校之其神情故未减¶
也意天錫公難老使後生望見眉宇以知百年以¶
來文章鉅公敦龎耆艾故家遺俗蓋如此&KR0059;&KR0060;&KR0099;¶
嘆使公得時行道褒衣大冠坐于廟堂託六尺之¶
&KR0012;&KR0009;百里之命招之不來麾之不去何必减古人¶
朝廷用違其長頋毎以城旦書見役卒使之不遇¶
<pb:KR4d0420_SBCK_019-15b>¶
而去雖淮陽非公所簿孫劉輩有不得不任其責¶
者耳嗚呼公巳矣渭所以属筆者其可辭哉乃為¶
論次之銘曰¶
　維公之生厚有基　陽剛在中鯁自持¶
　巖巖青峙峻以竒　塵表朗出莫可梯¶
　白筆一&KR0108;雷風馳　耽耽虎如毛髪威¶
　奔走魍魅號狐狸　元精降材匪一機¶
　三光九泉絶等夷　大君裁成相所冝¶
　望公廟堂佩安危　聲氣不動山四維¶
　冠之惠文其敢卑　九&KR0166;大吕棄&KR0002;遺¶
<pb:KR4d0420_SBCK_019-16a>¶
　&KR0018;而趍者先所窺　鳯&KR0006;徳衰天實為¶
　正有來者吾何追　竝玉之麓草木腓¶
　兩崖出泉懸素霓　朝猿與吟暮鶴飛¶
　不飲不食玉雪飢　㓜安東還人代非¶
　臨流濯足尚庻㡬　滹河北原公所歸¶
墓形馬鬛大茂齊　&KR0027;石有銘告無期¶
　公名萬年我前知¶
　　　　國子&KR0021;酒&KR0096;刑部尚書内翰馮君神道¶
　　　　碑銘¶
&KR0010;壬辰夏四月辛丑京城受兵刑部君逃難倉猝¶
<pb:KR4d0420_SBCK_019-16b>¶
遂與家人相失明日事定君之子源吉輩求訪百¶
至幸其㣲服而北也乃渡河物色之於大名於東¶
平於平陽於太原大興大定閱三數年之乆歴萬¶
餘里之逺間關險阻飢凍困踣瀕於死者屢矣然¶
亦竟無所見乙巳冬好問過大名始以所聞告君¶
之季子亨蓋君旣爲&KR0016;兵所得欲擁而北行人有¶
見之者謂君辤情慷慨義不受辱竟自投城旁近¶
井中亨乃&KR0036;喪行服又&KR0005;以故事奉君衣冠葬於¶
某所以好問嘗得幸於君涕泗百拜以碑銘見請¶
謹爲次弟之君諱延登字子駿姓馮氏世爲吉州¶
<pb:KR4d0420_SBCK_019-17a>¶
吉鄊人曽大父世安以醫名河東郷里推其隂德¶
及物謂子孫當有起其家者大父成易醫而農父¶
時頗知讀書且好與羽人禪客㳺後用君貴贈資¶
善大夫始平郡侯妣柳氏始平郡太夫人生二子¶
君其仲也㓜頴悟不凡&KR0004;入小學輙云吾家生我¶
&KR0005;不復耕鉏矣少長從鄕先生作舉子即有聲場¶
屋間年二十三登章宗承安二年詞賦進士第觧¶
&KR0260;臨真主簿再調徳順州軍事判官泰和元年知¶
懐寕寨事部使者舉㢘能轉寕邉縣令衞紹王大¶
安元年秋七月霜害稼民無所於糴官為發粟賑¶
<pb:KR4d0420_SBCK_019-17b>¶
貧君躬自區處全活不勝計刺史&KR0493;陽趙公周臣¶
&KR0099;然以良民吏許之三年丁内艱宣宗貞祐二年¶
起復&KR0024;尚書省令史知&KR0249;差除五年授河中府判¶
官兼行尚書省左右司員外&KR0048;興定五年充國史¶
院編修官考試開封進士改太常愽士未㡬出為¶
平凉路行尚書省左右司員外&KR0048;元光&KR0004;遷鞏昌¶
軍節度副使員外&KR0048;如故明年十月召為吏部&KR0048;¶
中兼翰林修撰俄以知登聞鼓院兼修撰奉使夏¶
國就充接送伴使哀宗即位正大元年超翰林待¶
制同修國史兼皷院事三年考試宏詞科尋&KR0013;詔¶
<pb:KR4d0420_SBCK_019-18a>¶
審理&KR0072;滯七月岀為京兆行尚書省左右司員外¶
&KR0048;五年授睢州刺史兼行大名府治中尋改京兆¶
府路司農少卿七年復翰林待制充御前讀卷官¶
仍試宋詞十二月遷國子&KR0021;酒借注翰林學士承¶
㫖榮禄大夫充國信使以八年春奉國書見於&KR0593;¶
縣之御營有有旨問汝識鳳翔帥否對曰識之又¶
問何&KR0002;人曰能辨事者也又問汝能招之使降即¶
貰汝死不則殺汝矣曰臣奉書請和招降豈使者¶
事乎招降亦死還朝亦死不&KR0002;今日即死之為愈¶
也明日復問昨所問汝曽思之否對如前問至再¶
<pb:KR4d0420_SBCK_019-18b>¶
三君執義不囬又明日乃諭旨云汝罪應死但古¶
無殺使者理耳君湏髯甚偉乃薙去遷之豊州壬¶
辰河南破車駕駐鄭州有㫖發還三月入京哀宗撫¶
慰乆之復&KR0021;酒歴禮吏二部侍郎&KR0096;刑部尚書明¶
年遭變得年五十有八積官資善大夫勲上護軍¶
封始平郡侯食邑千户食實封一百户娶同郡樊¶
氏同官縣令&KR0022;憲之女封始平郡侯夫人後君兩月¶
卒子男三人皆用䕃補源廣威將軍嵩州軍資庫¶
監吉廣威&KR0005;軍睢州軍事判官亨忠顯校尉遥授¶
靈寳縣尉二女長嫁盱眙元帥府經歴官張慥次¶
<pb:KR4d0420_SBCK_019-19a>¶
嫁監湖城稅蘭公輔男孫三人曰魏孫衆奴千奴¶
女孫二人長&KR0244;進士徐升其㓜在室君資謹厚寡¶
於言&KR0015;外&KR0002;平易而臨事有執持死生禍福不少¶
變&KR0004;入官遂有能名懷寕先無廟學君為伐縣中¶
長生栁取以為材廟甫成有芝十八莖生大成殿¶
梁間時人異焉在寕&KR0065;日學詩於閑閑公從是詩¶
律大進緻宻工巧切時輩少見其比及入翰苑一¶
日直宫省殿上急召草官誥三篇君援筆立就文¶
不加點夀國髙公大加賞異曰學士才藻如此而¶
汝礪不能盡知慙&KR0018;多矣因命録所業以獻君諾¶
<pb:KR4d0420_SBCK_019-19b>¶
之而不之奉也或以為言丞相求君文甚懃何自¶
閉之深也君曰仕䆠窮逹在我而已何至假人耶¶
吉郷别業有溪水當其門故君以横溪翁自號有¶
横溪集&KR0002;干卷行於世平生以易為業及安置豊¶
州止以易一編自随日夕研䆒大有所得旣歸集¶
前人章句為一書目曰學易記藏於家竊謂君於¶
生死之際剛决如此殆有得於易之所謂知命者¶
非耶系之以銘曰¶
　日吉&KR0006;時良鬱佳城&KR0006;君所藏仁者之勇&KR0006;决¶
　以剛身已㓕&KR0006;名益光何以命之&KR0006;北方之強¶
<pb:KR4d0420_SBCK_019-20a>¶
　天厚之報&KR0006;復且昌世侯伯&KR0006;&KR0010;䒱嘗横溪&KR0006;¶
　洋洋植豊碑兮墓旁魂歸來兮安故郷滯&KR0075;盗¶
　墟&KR0006;亦何望¶
遺山先生文集卷第十九¶
<pb:KR4d0420_SBCK_019-20b>¶
