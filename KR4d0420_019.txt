# -*- mode: mandoku-view -*-
#+TITLE: 遺山集
#+DATE: 2015-09-23 10:25:39
#+PROPERTY: JUAN 19

¶
　　　内翰王公墓表¶
嵗癸夘夏四月辛未内翰王公遷化於泰山初公¶以汴
梁破歸鎮陽間居無事毎欲一登泰山為神¶明之觀然
因循未暇也今年春渾源劉郁文季當¶以事如東平乃
言於公之子恕請御公而東公始¶命駕焉東平嚴侯榮
<pb:KR4d0420_WYG_019-1b>
公之來率賔客叅佐置酒髙¶㑹公亦喜此州衣冠禮樂
有齊魯之舊為留十餘¶日乃至奉符府從事上谷劉翊
子忠以嚴侯命從<md:KR4d0420_SBCK_019-1b>¶公㳺偕郡諸生五六人以行公春秋
雖髙而濟勝之¶具故在及廽馬嶺褰裳就道顧揖岩岫
欣然忘¶倦迤邐至黄峴峰憇於萃美亭之左顧謂同㳺
言¶汨沒塵土中一生不意晩年乃造仙府誠得終老¶此
山志願畢矣乃約子忠先歸而遣其子恕前行¶視夷險
因就大石上垂足而坐良乆瞑目若假寐¶然從者怪其
<pb:KR4d0420_WYG_019-2a>
移時不寤廹視之而公已逝矣支體¶柔輭顔色不少變
子忠諸人且悲且駭以為黄冠¶衲子終世修静業其坐
脫立化未必能爾謂公非¶仙去可乎即馳報州將扶舁
而還安置於郡北之<md:KR4d0420_SBCK_019-2a>¶岱嶽觀又明日孤子恕奉喪西歸
嚴侯特以叅議¶張澄仲經護送焉議者謂泰山為天壤
間一巨物¶其神之尊且雄有不可誣者齊景公伐宋夣
有隨¶而詬之者當時以為師過山下不祭而然秦始皇¶
帝鞭笞六合志得而意滿欲以封禪夸萬世乃為¶大風
<pb:KR4d0420_WYG_019-2b>
雨之所偃薄萬乗且然况其下者乎若夫天¶門日觀邈
若世外霞景靈異水木清潤宜有閎衍¶慱大之真人徃
來乎其間前人謂草堂之靈廽俗¶駕而謝逋客者非寓
言也惟公名德雅望為天下¶大老板蕩之後大夫士求
活草間徃徃倚公以為<md:KR4d0420_SBCK_019-2b>¶重至於鄙朴固陋挾兔園册而
授童子學者亦皆¶想聞風采争先睹之為快謂不為山
之靈所貪慕¶吾不信也夫人以境適境亦用人勝故古
今以人¶境相值為難謝安之海道東還李白之匡山歸
<pb:KR4d0420_WYG_019-3a>
老¶雅志未遂零落中涂杜陵見於感詠而羊曇為之¶慟
哭以今較之公可以無恨矣恕既還鄉里以六¶月辛未
舉公之柩葬於新興里之某原祔先塋也¶冬十月好問
拜公墓下恕持門生某人撰公行事¶之狀以銘為請乃
泣下而銘之公諱若虚字從之¶姓王氏槀城人自先世
以農為業考諱靖質直尚<md:KR4d0420_SBCK_019-3a>¶義樂於周急鄉人有訟多就
決之後用公貴贈朝¶散大夫妣石氏太原縣太君考妣
俱以上夀終公¶即朝散君之第二子也㓜頴悟若夙昔
<pb:KR4d0420_WYG_019-3b>
在文字間¶者鎮人以文章德行稱者禇公茂先而後有
周先¶生德卿德卿公舅行自齠齓間識公為偉器教督¶
周至盡傳所學及官四方又託之名士劉正甫使¶卒業
焉弱冠擢承安二年經義進士甲科俄丁朝¶散君憂服
除調鄜州錄事治化清静有老成之風¶歴營城門山二
縣令門山之政尤為縣民所安秩¶滿老幼攀送數日乃
得行用薦者入為國史院編<md:KR4d0420_SBCK_019-3b>¶修官稍遷應奉翰林文字
同知制誥奉使夏國還¶授同知泗州軍州事留為著作
<pb:KR4d0420_WYG_019-4a>
佐郎哀宗正大初¶章宗宣宗實錄成遷平凉府判官未
㡬召為左司¶諫正大末以資歴轉延州刺史不拜超翰
林待制¶遂為直學士天興初冬十二月車駕東狩明年
春¶正月京城西面元帥崔立刼殺宰相送欵行營羣¶小
獻諂請為立建功德碑以都堂命召公為文喋¶血之際
翟奕輩恃勢作威頥指如意人或少忤則¶横遭讒搆立
見屠滅公自分必死私謂好問言今¶召我作碑不從則
死作之則名節掃地貽笑將來<md:KR4d0420_SBCK_019-4a>¶不若死之為愈也雖然
<pb:KR4d0420_WYG_019-4b>
我姑以理諭之乃謂奕輩¶言丞相功德碑當指何事為
言奕輩怒曰丞相以¶京城降城中人百萬皆有生路非
功德乎公又言¶學士代王言功德碑謂之代王言可乎
且丞相既¶以城降則朝官皆出丞相之門自古豈有門
下人¶為主帥誦功德而為後人所信者問荅之次辭情¶
閒暇奕輩不能奪竟脅太學生託以京城父老意¶而為
之公之執義不囬者盖如此京城大掠之後¶微服北歸
以至㳺泰山浮湛里社者十餘年得夀¶七十娶某郡趙
<pb:KR4d0420_WYG_019-5a>
氏封太原郡夫人子男一人即恕<md:KR4d0420_SBCK_019-4b>¶也女一人嫁為士人
妻所著文編稱慵夫者若干¶巻滹南遺老者若干巻傳
於世公資禀醇正且有¶師承之素故於事親待昆弟及
與朋友交者無不¶盡學無不通而不為章句所困頗譏
宋儒經學以¶旁牽逺引為夸而史學以探賾幽隠為功
謂天下¶自有公是言破即足何必呶呶如是其論道之
行¶與否云戰國諸子之雜說寓言漢儒之繁文末節¶近
世士大夫叅之以禪機𤣥學欲聖賢之實不隠¶難矣經
<pb:KR4d0420_WYG_019-5b>
解不善張九成史例不取宋子京詩不愛¶黄魯直著論
評之凢數百條世以劉子𤣥史通比<md:KR4d0420_SBCK_019-5a>¶之為人強記黙識
誦古詩至萬餘首他文稱是文¶以歐蘇為正脉詩學白
樂天作雖不多而頗能似¶之秉史筆十五年新進入舘
日有記錄之課書吏¶以呈宰相必問王學士曽㸃竄否
又善持論李右¶司之純以辨慱名天下杯酒淋漓談辭
鋒起公能¶三數語窒之唯有嘆服而已髙琪當國崇奬
吏道¶從政者承望風㫖以榜掠立威門人張仲傑為縣
<pb:KR4d0420_WYG_019-6a>
公書喻之曰民之憔悴乆矣既不能捄又忍加暴¶乎君
子有德政而無異政史傳循吏而不傳能吏¶寧得罪於
人無獲罪於天可也此書傳世多有慙<md:KR4d0420_SBCK_019-5b>¶公者朝臣論列
所見不能一公從容决之處置穏¶惬至楊吏部之美楊
大叅叔玉亦推服焉雅負人¶倫之學黒白善惡皆了然
於胷中值真識者始一二¶言之朝議以公於中外繁劇
至於坐廟堂進退百¶官者無不堪任特以投閒置散不
自&KR0247;鬻故百不¶一試耳典貢舉二十年門生半天下而
<pb:KR4d0420_WYG_019-6b>
不立崖岸¶雖小書生登其門亦殷重之滑稽無窮談笑
尤有¶味而以雅重自持朋㑹間春風和氣周浹四坐使¶
人愛之而不忘也自公沒文章人物公論遂絶人¶哭之
者云却後㡬何時當復有如公者乎嗚呼哀<md:KR4d0420_SBCK_019-6a>¶哉其銘曰¶
　其秉心也磨而不磷其及民也静而無譁慕樂¶天之
　髙而不禪逃挾東方之䧺而不辭夸老儒¶便便留書
　五車我知天下之至理寧當貴其多¶小㢘拘拘規以
　匿瑕而不知用其和翕集羣賢¶從我嘯歌春風時雨
<pb:KR4d0420_WYG_019-7a>
　之沾浹枯枿為華嗟惟公¶乎孰當測其涯飄然而來
　其必於瀚海而鯨波¶汎然而㳺亦何計乎東觀之與
　鑾坡太山天門¶有物禁訶盖仙聖之所廬而今得以
　為家然則¶為端人神士者其翕忽變化固如是耶<md:KR4d0420_SBCK_019-6b>¶　　　内翰馮公神道碑銘¶
所貴於君子者三曰氣曰量曰品有所充之謂氣¶有所
受之謂量氣與量備材行不與存焉本乎材¶行氣量而
絶出乎材行氣量之上之謂品品之所¶在不風岸而峻
<pb:KR4d0420_WYG_019-7b>
不表暴而著不名位而重不耆艾¶而尊是故為天地之
美器造物者靳固之不輕以¶予人閱百千萬人之衆歴
數十百年之乆乃一二¶見之同乎其時非無孤雋偉傑
之士從容於禮文¶之域角逐乎功名之㑹惟其俗不可
以為雅而劣¶不可以為勝故自視缺然陳太丘事業無
聞而名<md:KR4d0420_SBCK_019-7a>¶重天下房次律坐鎮雅俗而舉世以王佐許之
施¶之當時未必適用然千載而下有為之歛祍者非¶品
何以得之元光正大以來天下大夫士論公平¶生者盖
<pb:KR4d0420_WYG_019-8a>
如此公姓馮氏諱璧字叔獻别字天粹其¶先定州中山
人也曽大父居泗贈承務郎大父仲¶尹天眷初以進士
起家仕為中議大夫同知山東¶西路轉運使事考子翼
正隆初進士中順大夫同¶知臨海軍節度使事歿葬真
定縣三橋里之南原¶子孫遂為縣人鄭内翰景純路孟
州宣叔述世德¶之舊備矣公幼頴悟不凡始解語中議
君置之膝<md:KR4d0420_SBCK_019-7b>¶上戯問未嘗見之物而能以近似者名之中
議君¶喜曰吾孫文性見之於此矣弱冠補太學生賦聲
<pb:KR4d0420_WYG_019-8b>
藉¶甚諸人無能出其右者承安二年中經義乙科制¶䇿
復入優等調莒州軍事判官宰相以公學問該¶洽奏留
校秘書丁繼母張夫人憂去官服闋再調¶遼濵主簿縣
有和糴粟之未給價者餘十萬斛散¶貯民居而以富戸
掌之中有腐敗者則責償於民¶嵗既乆官吏囊槖為姦
民殊以為苦公白於漕司¶即日還之民一境稱快丁臨
海君憂四年調鄜州¶錄事明年王師伐蜀刑部檄充軍
前檢察帥府以<md:KR4d0420_SBCK_019-8a>¶書檄委之章廟欲招降呉曦詔先以文
<pb:KR4d0420_WYG_019-9a>
告曉之然¶後用兵公檄蜀既以上意諭之矣蜀人守散
闗不¶下我軍得竒道突出闗背殺獲甚衆公為叅佐言¶
彼軍拒守而并禍其民無乃與詔書相戾乎主帥¶聞而
憾之擠公招兩當潰卒公即日率鳯州已降¶官屬淡剛
李果偕行道逄軍士所得子女金帛牛¶馬皆奪付剛使
歸之其家軍則以違制決遣之比¶到兩當軍民三萬餘
衆鼓舞迎勞公以朝㫖慰遣¶之其還也帥始以公為賢
奏遷一官五年借注東¶阿丞召補尚書省令史用宰相
<pb:KR4d0420_WYG_019-9b>
宗室承暉薦授應<md:KR4d0420_SBCK_019-8b>¶奉翰林文字同知制誥兼韓王府記
室叅軍俄以¶太學愽士兼前職至寧初賊臣弑逆隨以
子渭婚¶假去官貞祐初宣宗幸汴梁公時避兵東方從
單¶父渡河詣行在所宰相奏復前職被樞宻院檄行¶視
河防條上津渡屯戍之䇿二年同知貢舉事竟¶詔公乗
傳講究陜西守禦方略三年遷翰林修撰¶山東河朔軍
六十餘萬口率不逞輩竄名其間詔¶公攝監察御史汰
逐之公與同官立式軍戸僑寓¶民家者主人具丁口上
<pb:KR4d0420_WYG_019-10a>
之官冐増偽代主客同坐¶總領撒各門冐劵四百餘口
劾案以聞詔杖殺之<md:KR4d0420_SBCK_019-9a>¶故使節所至争自首減㡬及於半
復進一官初監¶察御史本温被命汰宗室從坦軍於孟
州軍謀為¶變本温懼不知所為尋有㫖北軍沈思忠以
下四¶將屯衛州餘衆果叛入太行本温益懼宿留孟州¶
樞宻院奏公代本温竟其事公至衞召四將喻以¶上意
思忠等挾叛者請公還奏之公責以大義辭¶直氣壯將
士慚服不半日就汰者三千人六月改¶大理丞詔與臺
<pb:KR4d0420_WYG_019-10b>
官行闗中劾奏姦贓之尤者啇州¶防禦使宗室重福諫
議大夫石者而下十數人陜¶西行臺以夏㓂之警奏事
定理問詔公還朝貴自<md:KR4d0420_SBCK_019-9b>¶是側目矣興定初京畿春旱詔
禮部尚書楊雲翼¶暨公審理在京刑獄事竟而雨人以
為無寃民之¶應七月遷南京路轉運副使三年春上以
宋人利¶吾北難嵗幣不入者累年假公安逺大將軍兵
部¶侍郎充國信副使副吕子羽詳問宋人拒於淮上¶使
者不得行明年行臺兵南伐當由夀春渉淮抵¶滁揚詔
<pb:KR4d0420_WYG_019-11a>
京東緫帥赫舎哩志攻盱眙仍繫浮梁以¶備臺兵之還
志小字要赫徳強臣之尤難制者也¶臺兵且南志以盱
眙不易攻旋領精騎由滁州略¶宣化縱兵大掠故臺兵
所至悉為志軍所殘原野<md:KR4d0420_SBCK_019-10a>¶蕭條無復人迹宋人堅壁不
戰遂迤邐而東擬取¶道泗州宋復屯重兵盱眙㳂淮戰
艦如櫛我軍乃¶泝淮西上僅由夀春而歸行臺奏志故
違元授節度¶以故無功詔公佩金符鞠之公馳入志軍
奪金符¶易以他帥攝志入獄獄之外軍士譁譟以吾帥
<pb:KR4d0420_WYG_019-11b>
無¶罪為言公怒責志曰元帥欲以兵抗制使邪帥臣¶待
罪之禮恐不如此使者當還奏之獄不必竟也¶志伏地
請死公言兵法進退自專有失機㑹以致¶覆敗者斬即
用所擬聞時議壯之再授翰林脩撰¶十月改禮部員外
郎權右司諫治書侍御史詔問時<md:KR4d0420_SBCK_019-10b>¶務所當先者公上六
事大率言減冗食備選鋒緩¶疑似以慎刑擇公㢘以檢
吏屯戍革脧削之弊權¶貴嚴請託之科又言山東地方
數千里齊魏燕趙¶皆在其中士馬強富豪傑輩出耕蠶
<pb:KR4d0420_WYG_019-12a>
足以衣食天¶下形勢足以控制四方彼疆此界且在所
必争况¶本吾版圖中物廼置之度外乎國家所以無東
意¶者不過謂財力單屈有所不暇或謂前日已嘗出¶兵
而事竟不成故置而不論耳臣以為不然兵出¶無功固
不可因噎而廢食生聚教育盖有馴致之¶道必先富強
而後進取陛下亦安能欝欝乆居於<md:KR4d0420_SBCK_019-11a>¶此乎又條自治之
䇿四謂别賢佞信賞罰聴覧以¶通下情貶損以謹天戒
又論賢不肖渾殽曰崇慶¶初西南路招討使紏堅請先
<pb:KR4d0420_WYG_019-12b>
事用兵仍乞詔夏人¶為掎角計執政者沮撓之䇿為不
行不旋踵而有¶縱敵之禍大丞相承暉正色立朝凛然
社稷之鎮¶而姦人忌之擠守都城人臣而死社稷在承
暉為¶無恨然宗室賢相安危之所繫焉者而以姦人之¶
謀使之無益而死天下為國家惜之耳臣嘗謂賢¶不肖
之不分乆矣夫惡惡著則賢不肖别賢不肖¶别則天下
可運之掌於恢復乎何有詔以東方饑饉<md:KR4d0420_SBCK_019-11b>¶盗賊並起以
御史中丞伯嘉為宣慰使監察御史¶道逺從行道逺發
<pb:KR4d0420_WYG_019-13a>
永城令簿贓賕伯嘉與令有連¶付令有司而釋簿不之
問燕語之際又許叅佐克¶忠等臺官公皆劾之伯嘉竟
得罪去初諜者告歸¶德行樞宻院言河朔叛軍有竊謀
南渡者行院事¶知府呼圖克們都水監使茂和尼易其言
不為偹一¶日紅衲數百聨筏逕渡殘下邑而去朝廷命
公鞫¶之公以二將託疾營私聞㓂而弛備且來不戰去¶
不追在法皆當斬或以為言二將皆寵臣而都水¶者貲
累巨萬若求援禁近必從輕典公徒結怨權<md:KR4d0420_SBCK_019-12a>¶貴果何益
<pb:KR4d0420_WYG_019-13b>
耶公嘆曰睢陽行闗東藩重兵所宿門¶庭之宼且不能
禦有大於此者復何望乎有法而¶巳吾不知其他即以
所擬者聞四年遷刑部郎中¶闗中旱詔公與吏部侍郎
畏忻審理寃獄時河中¶帥阿固岱及僚属十數人皆以
棄城罪當死繫同¶州獄待報同州官承望風㫖問公何
以䖏之公為¶言故相賈公益謙判河中聞絳陽受兵悉
軍捄之¶鉦鼓旗幟連延數十里敵聞捄至解圍去僚属
請¶於公公不守河中而捄絳陽設兵至城下何以待¶之
<pb:KR4d0420_WYG_019-14a>
公言諸君未之思耳吾捄絳陽所以守河中也<md:KR4d0420_SBCK_019-12b>¶諸人皆
謝不及河中在今日尤為重地朝議¶擬為駐蹕處
也本根不固則河南陜右有脣亡之¶憂以渠宗室勲貴
故使鎮之平居無事以預偹為¶言竭民膏血為浚築計
剽騎纔及解梁乃以金城¶之險為不足守遽焚蕩而去
驅廹老幼填塞枕藉¶争舟而上者千百而一哭聲竟天
流尸蔽川而下¶煩寃之民無所於訴此而不誅三尺法
無所用矣¶吾常恨南渡倉卒賈公之功不䝉顯異然則
<pb:KR4d0420_WYG_019-14b>
不經¶之失可使復見於今乎竟以無寃上之冬十月出¶
為歸德治中未㡬改同知保静軍節度使事又改<md:KR4d0420_SBCK_019-13a>¶同知
集慶軍節度使事於是公之年甲子周矣自¶衛紹王專
尚吏道繼以髙琪當國朝士鮮有不被¶其折辱者公憂
畏敬慎不忽遺細微故自釋褐至¶今將三十年而公私
無笞贖之玷然其撫四方者¶亦倦矣到官不踰月即上
章請老進通議大夫一¶官致仕徑歸崧山愛龍潭山水
有終焉之志結茅¶並玉峯下旁有長松十餘名之曰松
<pb:KR4d0420_WYG_019-15a>
菴因以為號¶自少日留意攝生俛仰詘信通夕不少倦
是以神¶明不衰飲食起居處豐儉之間臺閣舊㳺門生
故¶吏問遺山中者不絶非若一節之士逃匿於空虚<md:KR4d0420_SBCK_019-13b>¶之
境以憔悴枯槁而為髙也明窓棐几危坐終日¶琴尊硯
席翦然無塵埃客至廢書清談雅論俗事¶不挂口或與
之徜徉泉石間飲酒賦詩悠然自得¶嘗畫管幼安濯足
圖以寄意其趣尚略可見也¶所釀酒名松醪東坡所謂
歎幽姿之獨髙者惟公¶能盡之客有以京國名酒來與
<pb:KR4d0420_WYG_019-15b>
之校者味殊不可¶近正如與深山草衣木食人語覺傭
児販夫塵土¶氣為不可嚮也山多蘭毎中春作華山僧
野客人¶持數本詣公以香韻髙絶者為勝少劣則有罰
謂¶之鬭蘭鬭蘭松醪遂為山中故事正大壬辰河南<md:KR4d0420_SBCK_019-14a>¶破
乃北歸以庚子七月十有四日終於家春秋七¶十有九
某日孤子渭奉公之柩祔於臨海君墓之¶側若干歩夫
人趙氏汝州刺史周卿之孫兵亂中¶暨三女俱失之渭
南京右廂機察孫運安尚幼公¶資髙朗儀觀峻整燕居
<pb:KR4d0420_WYG_019-16a>
未嘗有惰容子弟化之童¶幼皆以孝謹稱母李氏為臨
海所絶公奉之於外¶家而事張夫人唯謹嫌疑之地能
使内外無間言¶公歿悉以圖書第宅讓諸弟獨護養小
弱弟填與¶同甘苦族弟理七嵗失怙恃而貲産殊厚公
慮為¶奴輩所侵籍於有司攜理之官下及長乃付之理<md:KR4d0420_SBCK_019-14b>¶迄於有成其與人交也先難而後固似踈而實親¶雖幼
同硯席者亦皆嚴憚之左丞董公紹祖奉使¶江左得公
詩餞行喜見顔間詩四韻每誦一句輙¶為一舉觴李右
<pb:KR4d0420_WYG_019-16b>
司之純談笑此世為不足玩見公¶必為之&KR0822;然王延州
從之公於鑒裁為海内稱首¶敬公名德至不敢以同年
生數之學長於春秋詩¶筆清峻似其為人字畫楚楚有
魏晋間風氣雅為¶禮部閑閑公所激賞制誥典麗當代
少見其比尺¶牘又其專門之學風流醖藉不减前世宋
景文徃¶在京師渾源雷淵太原王渥河中李獻能龍山
冀<md:KR4d0420_SBCK_019-15a>¶禹錫從公問學其人皆天下之選而好問與焉自¶辛
邜壬辰以來不三四年而吾五人惟不肖在耳¶故渭以
<pb:KR4d0420_WYG_019-17a>
譔述墓碑莫好問為宜尚憶公還鎮陽過¶好問冠氏時
方為中暍所苦然語及舊事則徃徃¶色揚而神躍以公
初挂冠時校之其神情故未減¶也意天錫公難老使後
生望見眉宇以知百年以¶来文章鉅公敦龎耆艾故家
遺俗盖如此私竊慨¶嘆使公得時行道褒衣大冠坐于
廟堂託六尺之¶孤寄百里之命招之不來麾之不去何
必減古人¶朝廷用違其長顧毎以城旦書見役卒使之
不遇<md:KR4d0420_SBCK_019-15b>¶而去雖淮陽非公所薄孫劉輩有不得不任其責
<pb:KR4d0420_WYG_019-17b>
者耳嗚呼公巳矣渭所以属筆者其可辭哉乃為¶論次
之銘曰¶
　維公之生厚有基陽剛在中鯁自持¶巖巖青峙峻以
　竒塵表朗出莫可梯¶白筆一奮雷風馳耽耽虎如毛
　髮威¶奔走魍魅號狐狸元精降材匪一機¶三光九泉
　絶等夷大君裁成相所宜¶望公廟堂佩安危聲氣不
　動山四維¶冠之惠文其敢卑九鼎大呂棄若遺<md:KR4d0420_SBCK_019-16a>¶負而
　趍者先所窺鳯兮德衰天實為¶正有來者吾何追並
<pb:KR4d0420_WYG_019-18a>
　玉之麓草木腓¶兩崖出泉懸素霓朝猿與吟暮鶴飛¶
　不飲不食玉雪肌㓜安東還人代非¶臨流濯足尚庶
　㡬滹河北原公所歸¶墓形馬鬛大茂齊龜石有銘告
　無期¶公名萬年我前知¶
　　　國子祭酒權刑部尚書内翰馮君神道¶碑銘¶
嵗壬辰夏四月辛丑京城受兵刑部君逃難倉猝<md:KR4d0420_SBCK_019-16b>¶遂與
家人相失明日事定君之子源吉輩求訪百¶至幸其微
服而北也乃渡河物色之於大名於東¶平於平陽於太
<pb:KR4d0420_WYG_019-18b>
原大興大定閱三數年之乆歴萬¶餘里之逺間闗險阻
飢凍困踣瀕於死者屢矣然¶亦竟無所見乙巳冬好問
過大名始以所聞告君¶之季子亨盖君既為騎兵所得
欲擁而北行人有¶見之者謂君辭情慷慨義不受辱竟
自投城旁近¶井中亨乃發喪行服又將以故事奉君衣
冠葬於¶某所以好問嘗得幸於君涕泗百拜以碑銘見
請¶謹為次第之君諱延登字子駿姓馮氏世為吉州<md:KR4d0420_SBCK_019-17a>¶吉
鄉人曽大父世安以醫名河東鄊里推其隂德¶及物謂
<pb:KR4d0420_WYG_019-19a>
子孫當有起其家者大父成易醫而農父¶時頗知讀書
且好與羽人禪客㳺後用君貴贈資¶善大夫始平郡侯
妣栁氏始平郡太夫人生二子¶君其仲也幼頴悟不凡
初入小學輙云吾家生我¶將不復耕鉏矣少長從鄉先
生作舉子即有聲場¶屋間年二十三登章宗承安二年
詞賦進士第解¶褐臨真主簿再調德順州軍事判官再
和元年知¶懐寕寨事部使者舉㢘能轉寕邉縣令衞紹
王大¶安元年秋七月霜害稼民無所於糴官為發粟賑<md:KR4d0420_SBCK_019-17b>¶
<pb:KR4d0420_WYG_019-19b>
貧君躬自區處全活不勝計刺史滏陽趙公周臣¶慨然
以良民吏許之三年丁内艱宣宗貞祐二年¶起復補尚
書省令史知管差除五年授河中府判¶官兼行尚書省
左右司員外郎興定五年充國史¶院編修官考試開封
進士改太常慱士未㡬出為¶平凉路行尚書省左右司
員外郎元光初遷鞏昌¶軍節度副使員外郎如故明年
十月召為吏部郎¶中兼翰林修撰俄以知登聞鼓院兼
修撰奉使夏¶國就充接送伴使哀宗即位正大元年超
<pb:KR4d0420_WYG_019-20a>
翰林待¶制同修國史兼鼓院事三年考試宏詞科尋被
詔<md:KR4d0420_SBCK_019-18a>¶審理寃滯七月出為京兆行尚書省左右司員外¶郎
五年授睢州刺史兼行大名府治中尋改京兆¶府路司
農少卿七年復翰林待制充御前讀巻官¶仍試宏詞十
二月遷國子祭酒借注翰林學士承¶㫖榮祿大夫充國
信使以八年春奉國書見於虢¶縣之御營有㫖問汝
識鳯翔帥否對曰識之又¶問何若人曰能辦事者也又
問汝能招之使降即¶貰汝死不則殺汝矣曰臣奉書請
<pb:KR4d0420_WYG_019-20b>
和招降豈使者¶事乎招降亦死還朝亦死不若今日即
死之為愈¶也明日復問昨所問汝曽思之否對如前問
至再<md:KR4d0420_SBCK_019-18b>¶三君執義不囬又明日乃諭㫖云汝罪應死但古¶
無殺使者理耳君須髯甚偉乃薙去遷之豐州壬¶辰河
南破車駕駐鄭州有㫖發還三月入京哀宗撫¶慰乆之
復祭酒歴禮吏二部侍郎權刑部尚書明¶年遭變得年
五十有八積官資善大夫勲上護軍¶封始平郡侯食邑
千戸食實封一百戸娶同郡樊¶氏同官縣令邦憲之女
<pb:KR4d0420_WYG_019-21a>
封始平郡侯夫人後君兩月¶卒子男三人皆用䕃補源
廣威將軍嵩州軍資庫¶監吉廣威將軍睢州軍事判官
亨忠顯校尉遥授¶靈寳縣尉二女長嫁盱眙元帥府經
歴官張慥次<md:KR4d0420_SBCK_019-19a>¶嫁監湖城稅蘭公輔男孫三人曰魏孫衆
奴千奴¶女孫二人長適進士徐升其㓜在室君資謹厚
寡¶於言笑外若平易而臨事有執持死生禍福不少¶變
初入官遂有能名懐寧先無廟學君為伐縣中¶長生栁
取以為材廟甫成有芝十八莖生大成殿¶梁間時人異
<pb:KR4d0420_WYG_019-21b>
焉在寧邉日學詩於閑閑公從是詩¶律大進緻宻工巧
於時輩少見其比及入翰苑一¶日直宫省殿上急召草
官誥三篇君援筆立就文¶不加㸃夀國髙公大加賞異
曰學士才藻如此而¶汝礪不能盡知慙負多矣因命錄
所業以獻君諾<md:KR4d0420_SBCK_019-19b>¶之而不之奉也或以為言丞相求君文
甚懃何自¶閉之深也君曰仕宦窮逹在我而巳何至假
人耶¶吉鄉别業有溪水當其門故君以横溪翁自號有¶
横溪集若干巻行於世平生以易為業及安置豐¶州止
<pb:KR4d0420_WYG_019-22a>
以易一編自随日夕研究大有所得既歸集¶前人章句
為一書目曰學易記藏於家竊謂君於¶生死之際剛决
如此殆有得於易之所謂知命者¶非耶系之以銘曰¶
　日吉兮時良欝佳城兮君所藏仁者之勇兮决¶以剛
　身已滅兮名益光何以命之兮北方之強<md:KR4d0420_SBCK_019-20a>¶天厚之報
　兮復且昌世侯伯兮嵗蒸嘗横溪兮¶洋洋植豐碑兮
　墓旁魂歸來兮安故鄊滯滛盗¶墟兮亦何望¶
　
<pb:KR4d0420_WYG_019-22b>
　
　
　
　
　
　
　
　遺山集巻十九<md:KR4d0420_SBCK_019-20b>¶<md:KR4d0420_SBCK_020-1a>¶
<pb:KR4d0420_WYG_020-1a>
欽定四庫全書
　遺山集巻二十¶　　　　　金　元好問　撰
　　碑銘表誌碣
