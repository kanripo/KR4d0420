# -*- mode: mandoku-view -*-
#+TITLE: 遺山集
#+DATE: 2015-09-23 10:25:40
#+PROPERTY: JUAN 32

¶
　　　令㫖重修真定廟學記¶
王以丁未之五月召真定縂府參佐張徳輝北上¶徳輝
既進見于王從容問及鎮府廟學今廢興何¶如徳輝為
言廟學廢於兵久矣徵收官奉行故事¶嘗議完復僅立
一門而已今正位雖存日以傾圮¶本路工匠搃管趙振
<pb:KR4d0420_WYG_032-1b>
玉方營葺之惟不取於官不¶斂於民故難為功耳於是
令㫖以振玉徳輝合力¶辦集所不足者具以状聞徳輝
奉命而南連率史<md:KR4d0420_SBCK_032-1b>¶天澤而下曉然知上意所嚮罔不奔
走從事以貲¶以力迭為佽助實以己酉春二月庀徒藏
事黽勉¶朝夕罅漏者補之邪傾者壮之腐敗者新之漫
漶¶者飾之裁正方隅崇峻堂陛廟則為禮殿為賢廡¶為
經籍祭器之庫為齋居之所為牲薦之厨而先¶聖先師
七十子二十四大儒像設在焉學則為師¶資講授之堂
<pb:KR4d0420_WYG_032-2a>
為諸生結課之室為藏廏庖湢者次¶焉髙明堅整營建
合制起敬起慕于是乎在乃八¶月落成弦誦洋洋日就
問學冑子漸禮譲之訓人¶士修舉選之業文統紹開天
意為可見矣既丁酉<md:KR4d0420_SBCK_032-2a>¶釋菜禮成教官李謙暨諸生合辭
属好問為記以¶謹嵗月竊不自揆度以為仁義禮知出
於天性其¶為徳也四君臣父子兄弟夫婦朋友著於人
倫其¶為典也五惟其不能自逹必待學政振飭而開牖¶
之使率其典之當然而充其徳之所固有者耳三¶代皆
<pb:KR4d0420_WYG_032-2b>
有學而周為俻其見之經者始於井天下之¶田井田之
法立而後黨庠遂之教行若鄉射鄉飲¶酒若春秋合樂
勞農養老尊賢使能攷藝選言之¶政受成獻馘訊囚之
事無不在又養鄉之俊造者¶為之士取鄉大夫之嘗見
於施設而去焉者為之<md:KR4d0420_SBCK_032-2b>¶師徳則異之以知仁聖義忠和
行則同之以孝友¶睦婣任䘏藝則盡之以禮樂射御書
數淫言詖行凡¶不足以輔世者無所容也故學成則登
之王朝蔽¶䧟畔逃不可與有言者則撻之識之甚則棄
<pb:KR4d0420_WYG_032-3a>
之為¶匪民不得齒於天下民生於其時出入有教動静¶
有養優柔饜飫於聖賢之化日加益而不自知所¶謂人
人有士君子之行者非過論也或者以為井¶田自戰國
以來掃地矣學之制不可得而見之矣¶天下之民既無
以教之将待其自化歟竊謂不然¶天佑下民作之君師
夫豈不欲使之正人心承王<md:KR4d0420_SBCK_032-3a>¶道以平治天下其獨厚扵
周而薄扵世乎由周而¶為秦秦又盡壊周制燒詩書以
愚黔首而黔首亦¶皆從之而愚借耰鋤而徳色取箕箒
<pb:KR4d0420_WYG_032-3b>
而誶語抵冐¶殊扞熟爛之極宜莫秦民若也髙帝復以
馬上得¶天下其扵變狂秦之餘習復隆周之美化亦不
暇¶給矣然而叔孫典禮僅出綿蕝之陋陸賈詩書又¶皆
煨燼之末孰謂斵雕為璞者乃於不旋踵之頃¶而得之
寛厚化行曠然大變興亷舉孝周暨郡國¶長吏勸為之
駕者項背相望是則前日所以厚周¶者今易地而為漢
矣况乎周制雖亡而出於人心<md:KR4d0420_SBCK_032-3b>¶者固在惟厭亂所以思
治惟順流易於更始始於¶草創而終之以潤色本末先
<pb:KR4d0420_WYG_032-4a>
後還相為用為周為¶漢同歸於治何詳畧遲速之計耶
洪惟大朝受天¶景命薄海内外罔不臣属武尅剛矣且
以文治為¶永圖方夏甫定垂恩選舉念孤生之不能自
存也¶通經之士悉優復之慮儒業之無以善繼也老成¶
宿徳使以次傳之深計逺覧所以貽丕顯之謨而¶啓丕
承之烈者蓋如此王府忠國撫民一出聖學¶比年賔禮
故老延見儒生謂六經不可不尚邪説¶不可不絀王教
不得不立而舊染不得不新順攷古<md:KR4d0420_SBCK_032-4a>¶道講明政術樂育
<pb:KR4d0420_WYG_032-4b>
人材儲蓄治具修大樂之絶業¶舉太常之墜典其見於
恒府廟學者特尊師重道¶之一耳夫風俗國家之元氣
學校王政之大本不¶塞不流雖有必至癃老扶杖思見
徳化之成漢来¶美談見之今日蓋兵興四十年俎豆之
事不絶如¶綫獨吾賢王為天下倡是可為天下賀也故
樂¶為天下書之是年十月朔旦記¶
　　　東平府新學記¶
鄆學舊矣宋日在州之天聖倉有講授之所曰成¶徳堂
<pb:KR4d0420_WYG_032-5a>
者唐故物也王沂公曽罷相判州買田二百<md:KR4d0420_SBCK_032-4b>¶頃以贍生
徒富鄭公弼新學記及陳公堯佐府學¶題牓在焉劉公
摰領郡請於朝得國子監書起稽¶古閣貯之學門之左
有沂公祠祭之位春秋二仲¶祭以望日魯兩生泰山孫
明復徂來石守道配焉¶齊都大名徙學於府署之西南
賜書碑石隨之而¶遷獨大觀八行碑蔡京題為聖作者
不預焉齊已¶廢而鄉國大家如梁公子美賈公昌期劉
公長言¶之子孫故在生長見聞不替問學尊師重道習
<pb:KR4d0420_WYG_032-5b>
以¶成俗泰和以来平章政事夀國張公萬公蕭國侯¶公
摰參知政事髙公霖同出於東阿故鄆學視他<md:KR4d0420_SBCK_032-5a>¶郡國為
最盛如是將百年貞祐之兵始廢焉先相¶崇進開府之
日首以設學為事行視故基有興復¶之漸今嗣侯蒞政
以為國家守成尚文有司當振¶飭文事以賛久安長治
之盛敢不黽勉朝夕以效¶萬一方經度之始或言阜昌
所遷乃在左獄故地¶且逼近闤闠湫隘殊甚非絃誦所
宜乃卜府東北¶隅爽塏之地而増築之既以事聞之朝
<pb:KR4d0420_WYG_032-6a>
庀徒¶蕆事工力偕作首剏禮殿堅整髙朗視大邦君之¶居
夫子正南面垂旒被衮鄒兖兩公及十哲列坐¶而侍章施足
徴像設如在次為賢廊七十子及二<md:KR4d0420_SBCK_032-5b>¶十四大儒繪象具焉
至於棲書之閣籩豆之庫堂宇¶齋館庖湢庭廡故事畢舉
而崇飾倍之子弟秀民¶備舉選而食廩餼者餘六十人在東
序𨽻教官梁¶棟孔氏族姓之授章句者十有五人在西序
𨽻教¶官王磐署鄉先生康&KR0110;儒林祭酒以主之蓋經始¶于
壬子之六月而落成于乙夘六月初五十一代¶孫衍聖公元
<pb:KR4d0420_WYG_032-6b>
措嘗仕為太常卿癸巳之變失爵壮¶歸尋被詔搜索禮器
之散逸者仍訪太常所𨽻禮¶直官歌工之屬備鐘磬之縣
嵗時閱習以宿儒府¶参議宋子貞領之故鄆學視他郡國為
獨異乃八<md:KR4d0420_SBCK_032-6a>¶月丁卯侯率僚属諸生舎菜于新宫𤣥弁朱衣佩¶
玉舒徐衅落之禮成而饗獻之儀具八音洋洋復¶盈于東
人之耳四方来觀者皆大喜稱歎以為衣¶冠禮樂盡在是
矣越翌日學之師生合辭謂僕言¶嚴侯父子崇飾儒館以
布宣聖化承平文物頓還¶舊觀學必有記以謹嵗月幸吾
<pb:KR4d0420_WYG_032-7a>
子文之石垂示永¶久僕謝曰老生常談何足以陳之齊
魯諸君之前¶顧以客東諸侯者久猥當授簡之末俎豆
之事固¶喜聞而樂道之何敢以不敏辭興造之蹟已辱
件¶右之矣竊不自度量輙以有所感焉者著於篇嗚<md:KR4d0420_SBCK_032-6b>¶呼
治國治天下者有二教與刑而已刑所以禁民¶教所以
作新民二者相為用廢一不可然而有國¶則有刑教則
有廢有興不能與刑並理有不可曉¶者故刑之屬不勝
數而賢愚皆知其不可犯教則¶學政而已矣去古既逺
<pb:KR4d0420_WYG_032-7b>
人不經見知所以為教者¶亦鮮矣况能從政之所導以
率於教乎何謂政古¶者井天下之田黨庠遂序國學之
法立乎其中射¶鄉飲酒春秋合樂養老勞農尊賢使能
攷藝選賢¶之政皆在聚士於其中以卿大夫嘗見於設
施而¶去焉為之師教以徳以行而盡之以藝淫言詖行<md:KR4d0420_SBCK_032-7a>¶詭恠之術不足以輔世者無所容也士生於斯時¶揖譲
酧酢升降出入於禮文之間學成則為卿為¶大夫以佐
王經邦國雖未成而不害其能至焉者¶猶為士猶作室
<pb:KR4d0420_WYG_032-8a>
者之養吾棟也所以承之庸之者¶如此庶頑讒説若不
在時侯以明之撻以記之記¶之而又不從是蔽陷畔逃
終不可與有言然後弃¶之為匪民不得齒於天下所以
威之者又如此學¶政之壊久矣人情苦於羈檢而樂於
縱恣中道而¶廢從惡若崩時則為揣摩為捭闔為鉤距
為牙角¶為城府為穽擭為谿壑為龍斷為捷&KR0563;為貪墨
為<md:KR4d0420_SBCK_032-7b>¶蓋蔵為較固為乾没為面謾為力詆為貶駮為譏¶弹
為姍笑為陵轢為瘢癜為睚眦為構作為操縱¶為麾斥
<pb:KR4d0420_WYG_032-8b>
為刼制為把持為絞訐為妾婦妬為形聲¶吠為厓岸為
階級為髙亢為湛静為張互為結納¶為勢交為死黨為
嚢橐為淵藪為陽擠為隂害為¶竊發為公行為毒螫為
蠱惑為狐媚為狙詐為鬼¶幽為恠魁為心失位心失位
不已合謾疾而為聖¶癲敢為大言居之不疑始則天地
一我既而古今¶一我小疵在人縮頸為危怨讟薰天泰
山四維吾¶術可售惡惡不可寜我負人無人負我從則
斯朋<md:KR4d0420_SBCK_032-8a>¶違則斯攻我必汝異汝必我同自我作古孰為周
<pb:KR4d0420_WYG_032-9a>
孔人以伏膺我以發冢凡此皆殺身之學而未若¶自附
於異端雜家者為尤甚也居山林木食澗飲¶以徳言之
則雖為人天師可也以之治世則亂九¶方臯之相馬得
天機於滅没存亡之間可以為有¶道之士而不可以為
天子之有司今夫緩歩濶視¶以儒自名至於徐行後長
者亦易為耳乃羞之而¶不為竊無根源之言為不近人
情之事索隠行怪¶欺世盗名曰此曽顔子思子之學也
不識曽顔子¶思子之學固如是乎夫動静交相養是為
<pb:KR4d0420_WYG_032-9b>
弛張之<md:KR4d0420_SBCK_032-8b>¶道一張一弛㳺息存焉而乃强自矯揉以静自
囚¶未嘗學而曰絶學不知所以言而曰忘言静生忍¶忍
生敢敢生狂縛虎之急一怒故在宜其流入於¶申韓而
不自知也古有之桀紂之惡止於一時浮¶虚之禍烈於
洪水夫以小人之中庸欲為晉魏之¶易與崇觀之周禮
又何止殺其軀而已乎道統開¶矣文治興矣若人者必
當戒覆車之轍以適改新¶之路特私憂過計有不能自
已者耳故俻述之既¶以自省且為無忌憚者之勸侯名
<pb:KR4d0420_WYG_032-10a>
澄七嵗入小學師¶名士龍江張某自讀誦至剖析義理
者餘十年<md:KR4d0420_SBCK_032-9a>¶衍聖必其為特逹之器以其子妻之迄今為
名諸¶侯二君子有力焉是年九月朔旦河東元某書¶
　　　博州重修學記¶
博之廟學當泰和中州倅遼東王遵古元仲之所¶建元
仲有文行道陵謂之昔人君子者也甲申之¶兵民居被
焚州将閻侯義以廟學州宅龍興寺殿¶土木之麗甲於
一州特以兵守之其後廟學獨廢¶不存今行臺特進公
<pb:KR4d0420_WYG_032-10b>
以五十城長東諸侯凡四境¶之内仙佛之所廬及祠廟
之無文者率完復之故¶學舍亦與焉防禦使茌平石侯
青彰徳緫管兼州<md:KR4d0420_SBCK_032-9b>¶事趙侯徳用乃以行臺之命葺舊基
之餘而新之¶大其正位又為從祀之室於其旁至於講
誦之堂¶休宿之廬齋厨庫廏無不俻具經始於某年之
某¶月落成於某年之某月文石既具趙侯請予記之¶予
竊有所感焉博自唐以来為雄鎮風化則齊魯¶禮義之
舊人物則魯連子華歆駱賓王之所從出¶在承平時登
<pb:KR4d0420_WYG_032-11a>
版籍者餘三十萬家其民號為良善¶而易教特喪亂之
後不能自還耳雖然豈獨此州¶然哉先王之時治國治
天下以風俗為元氣庠序¶黨術無非教太子至於庶人
無不學天下之人幼<md:KR4d0420_SBCK_032-10a>¶而壯壯而老耳目之所接見思慮
之所安習優柔¶於弦誦之域而饜飫於禮文之地一語
之過差一¶跬歩之失容即赧然自以為小人之歸若犯
上若¶作亂雖駈逼之從臾之誘引之有不可得者矣故¶
以之為俗則美以之為政則治以之為國則安且¶久理
<pb:KR4d0420_WYG_032-11b>
之固然而事之必至者蓋如此嗚呼王政掃¶地之日久
矣戰國吾不得而見之得見兩漢斯可¶矣兩漢吾不得
而見之得見唐以還斯可矣唐以¶還且不可望况於為
血為肉之後乎喪亂既多生¶聚者無幾蚩蚩之與居倀
倀之為徒亦有教焉不<md:KR4d0420_SBCK_032-10b>¶過破梁碎金胡書記詠史而已
前世所謂急就章¶兔園册者或篇題句讀之不知矣後
生所習見者¶非白晝攫金則禦人於國門之外取箕箒
而誶語¶借耰鉏而徳色秦人之抵冐殊扞賈子之所為
<pb:KR4d0420_WYG_032-12a>
太¶息而流涕者蓋無足訝由是觀之父子夫婦人倫¶之
大節亦由冠履上下之定分冠而履之履而冠¶之非正
名百物則倒置之敝無所正父不父子不¶子夫不夫婦
不婦必肇修人紀者出而後有攸¶叙之望矣况草昧
之後道統方開明經者例有優¶身之賜而此州将佐首
以興起學官為事士之有<md:KR4d0420_SBCK_032-11a>¶志於此道者其喜聞而樂道
之宜如何哉故為記¶其興造之始末且以學校之本告
之曰有天地有¶中國其人則堯舜禹湯文武周孔其書
<pb:KR4d0420_WYG_032-12b>
則詩書易¶春秋論語孟子其民則士農工賈其教則君
令臣¶行父慈子孝兄友弟恭夫婦睦朋友信其治則禮¶
樂刑政紀綱法度生聚教育冠婚喪祭養生送死¶而無
憾庠序黨塾者道之所自出也士者推庠序¶黨塾所自
出之道而致之天下四方者也由是而¶之焉正名百物
肇脩人紀者尚庶幾焉如曰不然¶則爾愛其羊我愛其
禮以是學為告&KR0203;之餼可也<md:KR4d0420_SBCK_032-11b>¶　　　趙州學記
<pb:KR4d0420_WYG_032-13a>
趙州廟學初廢於靖康之兵天㑹以來郡守趙公¶某始
立廟殿而任公某増築學舎泰和名臣陵川¶路公元為
門為廊廡為講堂土木之功乃俻自貞¶祐南渡河朔喪
亂者餘二十年趙為兵衝焚毁尤¶甚民居官寺百不存
一學生三數輩逃難狼狽不¶轉徙山谷則流離於道路
廟學之存亡亦付之無¶可奈何而已户牖既壊瓦木隨
撤當路者多武弁¶漫不加省上雨旁風日就頽壓識者
惜之嵗癸夘¶真定路工匠總管趙侯慨然以修復為事
<pb:KR4d0420_WYG_032-13b>
發貲於<md:KR4d0420_SBCK_032-12a>¶家顧工於民躬自督視不廢寒暑裁正方隅崇
峻¶堂陛斜傾者起之腐敗者易之破缺者完之漫漶¶者
飾之曽不期年截然一新若初未嘗毁而又有¶加焉者
乃八月上丁諸生釋菜如禮衣冠俎豆駸¶駸乎承平之
舊予過慶源嘗徃觀焉問所以經度¶者郡人髙徳茂等
合辭道其然且請予記之予以¶為學官之廢久矣儒學
之士雖有任其責者亦以¶為不急之務矣比嵗郡縣稍
有以興學為事者率¶有由而然力制勢刼劇甚調度僅
<pb:KR4d0420_WYG_032-14a>
能有成怨讟盈¶路所謂可為美觀而不可以夷攷也趙
侯不出於<md:KR4d0420_SBCK_032-12b>¶强率不入於承望崇儒嚮道自拔於流俗者
如此¶在於學古之士其喜聞而樂道之宜何如哉故¶為
記之且告之曰吾道之在天下未嘗古今亦未¶嘗廢興
君臣父子夫婦兄弟朋友之際百姓日用¶而不知大業
廣明五季之亂綿蕝不施而道固自¶若也雖然庠序黨
塾先王之所以教後世雖有作¶者既不能復有所加亦
豈容少有所損羊存禮存¶此告朔之餼所以不可廢也
<pb:KR4d0420_WYG_032-14b>
夫興學儒者事也用¶武之世而責人以儒者之事不可
也異時時可為¶力可致而使學官有鞠為園蔬之嘆不
必以前世<md:KR4d0420_SBCK_032-13a>¶趙任路三使君為言視今趙侯能不少媿乎
侯名¶振玉龍山人先節度慶源有良民吏之風其與文¶
士㳺蓋其素尚云¶
　　　夀陽縣學記¶
近代皇綂正隆以來學校之制京師有太學國子¶學縣
官餼廩生徒常不下數百人而以祭酒博士¶助教之等
<pb:KR4d0420_WYG_032-15a>
教督之外及陪京總管太尹府節度使¶鎮防禦州亦置
教官生徒多寡則視州鎮大小為¶限員幕属之由左選
者率以提舉繫銜刺史州則¶係籍生附於京府各有定
在外縣則令長司學之<md:KR4d0420_SBCK_032-13b>¶成壊與公廨相授受故徃徃以
増築為功若仕進¶之路則以詞賦明經取士預此選者
多至公卿逹¶官捷徑所在人争走之文治既洽鄉校家
塾弦誦¶之音相聞上黨髙平之間士或帶經而鋤有不
待¶風厲而樂為之者化民成俗槩見於此自大安失¶馭
<pb:KR4d0420_WYG_032-15b>
中夏板蕩民居官寺燬為焦土天造草昧方以¶弧矢威
天下俎豆之事宜有所待也甲辰之春予¶歸自燕雲道
夀陽知有新學往觀焉見其堂廟齋¶廡若初未嘗毁而
又加飾焉者問所以然諸生合¶辭曰吾邑舊有廟學元
祐中知縣事張不渝實更<md:KR4d0420_SBCK_032-14a>¶新之既乃廢於貞祐甲戌之
兵大變之後民無百¶家之聚縣從事李通李天民者竊
有修學之議而¶病未能也㑹臺牒下於壬寅之冬課所
在舉上丁¶釋菜之典乃得偕令佐暨縣豪傑諸人經度
<pb:KR4d0420_WYG_032-16a>
之蓋¶三年而後有成久欲謁文吾子以記嵗月顧以斗¶
食之役之故而無以自逹也予謂二三君言公輩¶寕不
知學校為大政乎夫風俗國家之元氣而禮¶義由賢者
出學校所在風俗之所在也吾欲塗民¶耳目尚何事於
學如曰如之何使吾民君臣有義¶而父子有親也夫婦
有别而長幼有序也則天下<md:KR4d0420_SBCK_032-14b>¶豈有不學而能之者乎古
有之有教無類雖在小¶人尤不可不學也使小人果可
以不學則武城之¶絃歌當不以割雞為戯言矣予行天
<pb:KR4d0420_WYG_032-16b>
下多矣吏姦¶而漁吏酷而屠假尺寸之權脧民膏血以
自腴者¶多矣崇祠宇佞佛老捐所甚愛以求非道之福
嚬¶呻顧盻化瓦礫之場為金碧者又不知幾何人也¶能
自拔於流俗崇儒重道如若人者乎且子所言¶無以自
逹者亦過矣興學之事賢相當任之良民吏¶當為之賢
相不任良民吏不為曽謂斗食吏不得¶執鞭於其後乎
使吾不為記兹學之廢興則已如<md:KR4d0420_SBCK_032-15a>¶欲記焉吾知張不渝
之後唯此兩從事而已奚以¶斗食之薄萬鍾之厚為計
<pb:KR4d0420_WYG_032-17a>
通字彦逹縣人天民¶字仲先上世秀容人其先世皆儒
素云¶
　　　代冠氏學生修廟學壁記¶
冠氏廟學貞祐初知縣事魯仔所增建泰和中主¶簿折
元禮畫七十二子像喪亂以来民居皆被焚¶毁而廟學
獨存嵗乙未右副元帥趙侯憫其頽圯¶復為完補之學
之制初亦儉狹侯就為料理而作¶新之意蓋未已也侯
崇儒重道出於天性在軍旅¶中亦常以文史自隨一府
<pb:KR4d0420_WYG_032-17b>
之人若偏禆若府吏皆<md:KR4d0420_SBCK_032-15b>¶隨而化之興學之事特其濫觴
耳嗚呼吾邑為大¶縣久矣在承平時登版籍者餘三萬
家僑寓之民¶又倍而三之學校大事也前後歴數十政
非無賢¶令佐而乃因卑習陋漫不加省百年以来能崇
起¶之者唯吾侯與魯折三人而已可勝歎哉某月日¶縣
學生黄逸民記¶
　　　葉縣中嶽廟記¶
河南中鎮所在在所率有祠廟以奉嶽祇葉距崧¶三百
<pb:KR4d0420_WYG_032-18a>
里而近獨無有也邑門之南百舉武少折而¶西有地焉
直居民之衝顧望崇顯父老規為嶽祠<md:KR4d0420_SBCK_032-16a>¶舊矣泰和末太
原祈人樊道真始以邑人之意而¶經度焉地本故堤廢
圮已久荆棘瓦礫蛇鼯所舎¶樊身執畚鍤剗治蕪穢實
以板築百日而廟基成¶邑之人知其堅固可任也乃羣
起而助之實鄉豪¶張佑孫寧秦商人党珪為之倡廟既
成祁人有以¶白石為中天像欲輦而北者道真請而事
焉予嘗¶謂小人之情畏之而有不義恥之而有不仁威
<pb:KR4d0420_WYG_032-18b>
之¶而有不懲獨於事神若有所儆焉何耶徼福於方¶來
逃罪於已然百求而百不可得然終不以百不¶可得而
廢其所以求也富貴光榮夀考繁昌人既<md:KR4d0420_SBCK_032-16b>¶有以求諸神
忠信孝弟亷讓篤實神亦有以望於¶人吾嘗見夫世俗
之所事神者矣崇祠宇嚴像設¶刲羊豕具儀衛巫覡倡
優雜然而前拜跪甚勞迎¶送甚勤求神之所以望於人
者無有也隂害賊詐¶刮利次骨利之所在無復天理公
噬潜搏難得是¶期内人於溝不恤也血人於牙不饜也
<pb:KR4d0420_WYG_032-19a>
志得而意¶滿則曰我求於神神報我者如是也故搏噬
愈獲¶報謝愈豐禱求愈奢香火未收而隂害賊詐之心¶
已沸然於胸中矣此直蛇神牛鬼之所不忍臨而¶謂岳
祇之聰明正直者而臨之乎記有之雖有惡<md:KR4d0420_SBCK_032-17a>¶人齋戒沐
浴可以事上帝謂小人之不可以事神¶不可也豈弟君
子求福不回好是正直介以景福¶謂神之可欺尤不可
也嗚呼神有固然三尺童子¶所能知而人有不能知者
特溺於貪而不能自還¶耳惜乎莫有以三尺童子之所
<pb:KR4d0420_WYG_032-19b>
知者而告之也癸¶未之夏予過昆陽進士韋仲安道樊
之意欲得吾¶文以記其經營之始故為書之且告以福
不可徼¶禍不可逃也如是庶幾来者有所儆焉¶
　　　扁鵲廟記¶
扁鵲隨俗為變過咸陽為無辜醫邯鄲為帶下醫<md:KR4d0420_SBCK_032-17b>¶洛陽
為耳目痺醫蓋嘗至周其有廟於此則不可¶考也廟再
以元豐八年成里之人事之惟謹病者¶必來以藥請杯
按間有得香灺埃煤若丸劑然者¶吞之病良愈閭里間
<pb:KR4d0420_WYG_032-20a>
相傳以為神斗酒彘肩禱謝¶日豐積習既久莫有能正
之者鄉豪張乙居其旁¶葺而新之土木有加焉正大元
年之八月也自扁¶鵲飲上池水三十日而知物其事固
巳秘怪而不¶常故虚荒誕幻被於末流千百年後而未
止也雖¶然耳目之所不接故常理之所不拘神膏傅創
靈¶丸起廢見于傳記者多矣又安可必其果無有哉故<md:KR4d0420_SBCK_032-18a>¶嘗謂扁鵲至人也自言其方可以觧肌裂皮决脉¶結筋湔
浣腸胃潄滌五臓練精而易形矣至於世¶之隂忌賊詐
<pb:KR4d0420_WYG_032-20b>
貪饕攫拾心魂斵喪若醉若狂懣然¶而不能自還者百
千為羣日相過乎前為扁鵲者獨¶不能隨俗為變練精
而易形使之為平直安舒亷¶讓潔清之人乎若夫疾病
則禱聖人所不廢誠以¶感神祭則受福冥冥之間當有
隂相者盍亦無以¶靈丸神膏為也此之不為區區之香
灺埃煤自夸¶於閭巷細民之間以為神嗚呼其亦兒童
劇而已¶矣豈世之所望於扁鵲而扁鵲之所以為扁鵲
者<md:KR4d0420_SBCK_032-18b>¶哉
<pb:KR4d0420_WYG_032-21a>
　　　長慶泉新廟記¶
鄧之西百里而逺是為内鄉之東鄙有山焉岡巒¶起伏
與淅酈諸山絡脉相屬而為之殿其麓二泉¶灌田千畝
有竒泉之上有龍祠耆舊以為禱之有¶雨暘之應旁近
之民有以飲牛羊浣裙裾者泉輙¶匯而遷焉考之辨方
無所知名俚俗所稱訛繆失¶實且不雅馴今以其地名
之長慶泉正大丁亥予¶承乏是邑夏五月赤旱近百日
凡縣境之名湫無¶慮數十所奔走禱祠卒無感通道路
<pb:KR4d0420_WYG_032-21b>
嗷嗷無望来<md:KR4d0420_SBCK_032-19a>¶秋有以此泉為言者予率父老詣焉幣祝甫
登雲氣¶四合車轍未旋而㴻雨浹明年里之民作新廟
於¶泉之西南且以記其事為請夫龍之靈固也然古¶人
之於禱祠不幸而不見答自咎而已幸而應焉¶則亦不
敢以為功令也不徳其何以致然將適與¶雨㑹歟影響
之報蓋不如是之捷也天之恩與威¶令龍實尸之油然
而雲殷然而雷不崇朝而¶雨天下利於物者豐則享諸
已者厚道家所¶言恍愡之外神龍之所居瑶宫璿室萬
<pb:KR4d0420_WYG_032-22a>
舞在¶庭金支翠㽔紛蔽輝映雖首出萬物奉以四海九<md:KR4d0420_SBCK_032-19b>¶州有不足進焉者山夫谷民乃以一畝之宫牲不¶揜豆
而祠之豈度徳審功報稱之道哉聞之天即¶神神即人
人即天名三而誠則一東隣之牛不如¶西隣之禴祭實
受其福凡以恃吾誠而已不然所¶持者狹所求者奢彼
乗雲氣而㳺天地之間是區¶區者寕足以留其一盻耶
正大己丑九月日¶
　　　三皇堂記
<pb:KR4d0420_WYG_032-22b>
老子職柱下史閲人代之久其述伏羲神農黄帝¶氏以
来有太上下知有之其次親之譽之之論邵¶康節因之
亦謂皇與帝為千萬世之人其次第蓋如<md:KR4d0420_SBCK_032-20a>¶此自三墳為
吾夫子所斷三聖人者與天同功乃¶無徳業可攷見醫
家者流謂神農一日嘗七十毒¶與岐黄至真大要三墳
書特止於此今其論故在¶本於大道之説而究乎生死
之際然於三聖人所¶以仁後世者纔土苴耳太原醫師
趙國器謂吾業¶當有所本也即其家起大屋立三聖人
<pb:KR4d0420_WYG_032-23a>
像事之¶以歴代名醫岐伯而下凡十人侑其坐棟宇既
俻¶像設既嚴介於太谷李進之請予為記始予甚難¶之
以謂天地不仁芻狗萬物聖人躋民仁夀之域¶民物安
逸若道自然雖莫知所謝可也或曰有萬<md:KR4d0420_SBCK_032-20b>¶世之利者享
萬世之報亢倉楚所居年穀豐穣物¶無疵癘其鄉之人
且相與尸而祝之社而稷之况¶與天地同功者乎雖報
本反始非閭巷所得専而泝¶流窮源或旦暮如有遇祖
而祀之其誰曰不然夫¶趙子世於方伎餘百有五十年
<pb:KR4d0420_WYG_032-23b>
矣守之以恒業用¶之以戒心謂一毒妄攻五兵莫慘耿
耿自信臨之¶以神明吾知是家於人之命為甚重矣是
可記也¶於是乎書之國器名天用今為恵民局直長塐¶
工張天秀國器之子履道知讀書異時當以¶儒素自拔
於流俗云己酉初吉新興元某記<md:KR4d0420_SBCK_032-21a>¶　　　崔府君廟記¶
唐崔子玉府君祠在所有之或謂之亞岳或謂之¶顯應
王者皆莫知其所從来府君定平太宗時為¶長子令有
<pb:KR4d0420_WYG_032-24a>
恵愛之風本道採訪使與長子尉劉内¶行弗俻且有贓
賕之鄙時縣有名虎府君謂二人者宜¶當之已而果然
及一孝子為所食乃以牒攝虎至¶使服罪一縣以為神
而廟事之世所傳蓋如此廟¶之在陽平者有年矣貞祐
之兵燒毁幾盡東平副¶元帥趙侯以其父之志為完復
之其成也侯命予¶以嵗月記故為書之傳曰有功於民
則祀之以勞定<md:KR4d0420_SBCK_032-21b>¶國則祀之此不為小徳小善者言漢丞
相忠武侯¶之殁蜀人求為立廟朝議以禮秩不聴百姓
<pb:KR4d0420_WYG_032-24b>
遂因¶時節祭之道陌上言事者或謂可聽於成都立之¶
安樂公不從習隆向充拜章言巷祭野祀非所以¶存徳
念功若盡順人心則瀆而無典建之京師又¶偪宗廟止
可令其近墓為之所親以時設祭故吏¶欲奉祀者皆限
至廟斷其私祀以從正祀於是始¶從之為廟於沔陽從
是觀之漢人於忠武侯其難¶之也如是况其下者乎且
夫郡縣之良吏血食一¶方見於今者多矣然卓茂則止
於宻魯仲康則止<md:KR4d0420_SBCK_032-22a>¶於中牟朱邑則止於桐鄉召父杜母
<pb:KR4d0420_WYG_032-25a>
則止於南陽¶蓋未有由百里之邑逹之天下四方如府
君之祠¶之侈者也髙門之蕩然廣殿之渠然衮冕之巍
然¶侍衞之肅然雖五帝之尊且雄無以進使其止於¶為
土木偶焉斯可矣或有物焉則将疾走逺引逃¶避之不
暇矧敢馮几負扆以當天下四方臣僕之¶敬乎嗚呼祀
典之壊久矣惟祀典壊而後撤淫祠¶之政舉喪亂以来
天綱弛而地維絶人心所存唯¶有逃禍徼福者在耳惟
逃禍徼福者在故兇悍毒¶詐有時而熄若曰淫祀無福
<pb:KR4d0420_WYG_032-25b>
非其鬼而祭之為諂<md:KR4d0420_SBCK_032-22b>¶爾所敬非吾之所謂敬爾所懼非
吾之所當懼彼¶将蕩然無所畏忌血嚢仰射又何難焉
使梁公而¶在吾知前日江淮之舉有不暇施於今日者
矣故¶併及之使人知侯之意有在¶
　
　
　
　遺山集巻三十二¶
<md:KR4d0420_SBCK_033-1a>¶
<pb:KR4d0420_WYG_033-1a>
欽定四庫全書
　遺山集巻三十三¶　　　　金　元好問　撰
