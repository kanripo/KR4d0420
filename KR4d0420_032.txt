# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:27.928256
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0529-032遺山先生文集-卷第三十二.
<pb:KR4d0420_SBCK_032-1a>¶
遺山先生文集卷第三十二¶
　　記¶
　　　　令㫖重脩真定廟學記¶
王以丁未之五月召真定総府參佐張徳輝北上¶
徳輝既進見　王從容問及鎮府廟學今廢興何¶
如徳輝為言廟學廢扵兵夕矣徵收官奉行故事¶
嘗議完復僅立一門而巳今正位雖存日以頽圯¶
本路工匠総管趙振玉方營葺之惟不取扵官不¶
歛扵民故難為功耳扵是令㫖以振玉徳輝合力¶
辦集&KR0001;不足者具以状聞徳輝奉命而南連率史¶
<pb:KR4d0420_SBCK_032-1b>¶
天澤而下曉然知上意&KR0001;嚮罔不奔走從事以貲¶
以力迭爲佽助實以巳酉春二月庀徒藏事黽勉¶
朝夕鏬漏者&KR0024;之邪傾者壮之腐敗者新之澷漶¶
者飾之裁正方隅崇峻堂陛廟則爲禮殿爲賢廡¶
爲&KR0052;籍&KR0021;&KR0266;之庫爲齋居之&KR0001;爲性薦之厨而先¶
聖先師七十于二十四大儒像設在焉學則爲師¶
資講授之堂爲諸生結課之室爲藏廐庖湢者次¶
焉髙明堅整營建合制起敬起慕于是乎在乃八¶
月落成弦誦洋洋日就問學胄子漸禮譲之訓人¶
士修舉選之業文統紹開天意爲可見矣旣丁酉¶
<pb:KR4d0420_SBCK_032-2a>¶
釋菜禮成教官李謙暨諸生合辭属好問為記以¶
謹歳月&KR0060;不自揆度以為仁義禮知出扵天性其¶
為徳也四君臣父子兄弟夫婦朋友著扵人倫其¶
為典也五惟其不能自逹必待學政振飾而開牖¶
之使率其典之當然而充其徳之&KR0001;固有者耳三¶
代皆有學而周為備其見之經者始扵井天下之¶
田井田之法立而後黨庠遂之教行若鄉射鄉飲¶
酒若春秋合樂劳農養老尊賢使能攷藝選言之¶
政受成献馘訊囚之事無不在又養郷之俊造者¶
為之士取鄉大夫之嘗見扵施設而去焉者為之¶
<pb:KR4d0420_SBCK_032-2b>¶
師徳則異之以知仁聖義忠和行則同之以孝友¶
睦婣任恤藝則盡之以礼樂御書数&KR0075;言詖行凢¶
不足以輔世者無&KR0001;容也故學成則登之王朝蔽¶
䧟畔逃不可與有言者則撻之識之甚則棄之為¶
匪民不得齒扵天下民生扵其時出入有教動静¶
有養優柔饜飫扵聖賢之化日加益而不自知&KR0001;¶
謂人人有士君子之行者非過論也或者以為井¶
田自&KR0062;國以來掃地矣學之制不可得而見之矣¶
天下之民旣無以教之&KR0005;待其自化歟竊謂不然¶
天佑下民作之君師夫豈不&KR0082;使之正人心承王¶
<pb:KR4d0420_SBCK_032-3a>¶
道以平治天下　獨厚扵周而薄扵世乎由周而¶
為秦秦又盡壞周制燒詩書以愚黔首而黔首亦¶
皆&KR0025;之而愚借耰鋤而徳色取箕箒而誶語抵冐¶
殊扞熟爛之極宜莫秦民若也髙帝復以馬上得¶
天下其扵變狂秦之餘習復&KR0173;周之羙化亦不暇¶
給矣然而叔孫典礼僅出綿蕝之陋陸賈詩書又¶
皆煨燼之末孰謂斵琱為璞者乃扵不旋踵之頃¶
而得之寛厚化行曠然大變興㢘舉孝周暨郡國¶
長吏勸為之駕者項背相望是则前日&KR0001;以厚周¶
者今易地而為漢矣况乎周制雖亡而出扵人心¶
<pb:KR4d0420_SBCK_032-3b>¶
者固在惟厭亂&KR0001;以思治惟順流易扵更始始扵¶
草創而終之以&KR0243;色本末先後還相為用為周為¶
漢同歸扵治何詳畧遲速之計耶洪惟大朝受天¶
景命薄海内外罔不臣属武尅剛矣且以文治為¶
永圖方夏南定垂㤙選舉念&KR0012;生之不能自存也¶
通&KR0052;之士悉優復之慮儒業之無以善継也老成¶
宿徳使以次傳之深計逺覧&KR0001;以貽丕&KR0139;之謨而¶
啓丕承之烈者盖如此王府忠國撫民一出聖學¶
比年賓礼故老延見儒生謂大經不可不尚邪説¶
不可不絀王教不得不立而舊染不得不(新/順)攷古¶
<pb:KR4d0420_SBCK_032-4a>¶
道講明政術樂育人材儲蓄治具修大樂之絶業¶
舉大常之墜典其見扵恒府廟學者特尊師重道¶
之一耳夫風俗國家之元氣學校王政之大本不¶
塞不流雖有必至癃老扶杖思見徳化之成漢来¶
羙談見之人日盖兵興四十年爼豆之事不絶如¶
綫獨吾　賢王為天下倡是可為天下賀也故樂¶
為天下書之是年十月朔旦記¶
　　　東平府新學記¶
鄆學舊矣宋日在州之天聖倉有講授之&KR0001;曰成¶
徳堂者唐故物也王沂公曽罷相判州買田二百¶
<pb:KR4d0420_SBCK_032-4b>¶
頃以贍生徒富鄭公弼新學記及陳公堯佐府學¶
題牓在焉劉公摯領郡請于朝得國子監書起稽¶
古閣貯之學門之左有沂公祠&KR0021;之位春秋二仲¶
祭以望日魯两生㤗山孫眀復徂来石守道配焉¶
齊都大名徙學于府署之西南賜書碑石随之而¶
遷獨大觀八行碑蔡京題為聖作者不預焉齊巳¶
癈而鄉國大家如梁公子羙賈公昌朝劉公長言¶
之子孫故在生長見聞不替問學尊師重道習以¶
成俗㤗和以来平章政事夀國張公万公蕭國侯¶
公摯參知政事髙公霖同出扵東阿故鄆學視他¶
<pb:KR4d0420_SBCK_032-5a>¶
郡國爲最盛如是&KR0005;百年貞祐之兵始廢焉先相¶
崇進開府之日首以設學爲事行視故基有興復¶
之漸今嗣侯蒞政以爲國家守成尚文有司當振¶
&KR0346;文事以賛乆安長治之盛敢不黽勉朝夕以效¶
萬一方經度之始或言阜昌&KR0001;遷乃在左獄故地¶
且逼近闤闠湫隘殊甚非絃誦&KR0001;宜乃卜府東北¶
隅爽嵦之地而增築之旣以事聞之　朝庀徒¶
蕆事上力偕作首剏礼殿堅整髙朗視大&KR0022;君之¶
居夫子正南面垂旒&KR0013;衮鄒兖两公及十哲列坐¶
而侍章施足徴像設如在次爲賢廊七十子及二¶
<pb:KR4d0420_SBCK_032-5b>¶
十四大儒繪像具焉至于棲書之閣豆籩之庫(堂/于)¶
齋舘庖湢庭廡故事畢舉而崇餙倍之子弟秀民¶
俻舉選而食&KR0338;餼者餘六十人在東序隷教官梁¶
棟孔氏族姓之授章句者十有五人在西序&KR0032;教¶
官王磐署鄉先生康曄儒林&KR0021;酒以主之盖經始¶
于壬子之六月而落成于乙卯六月&KR0004;五十一代¶
孫衍聖公元措嘗仕爲太常卿癸巳之変失爵北¶
歸㝷&KR0013;詔搜索礼噐之散逸者仍訪太常&KR0001;隷礼¶
直官&KR0084;工之属俻鍾磬之縣歳時閱習以宿儒府¶
參議宋子貞領之故鄆學視他郡國爲獨異乃八¶
<pb:KR4d0420_SBCK_032-6a>¶
月丁卯侫率寮属諸生舎菜干新宫玄弁朱衣佩¶
玉舒徐畔落之礼成而饗献之儀具八音洋洋復¶
&KR0313;于東人之耳四方来觀者皆失喜稱嘆以為衣¶
冠礼樂盡在是矣越翌日學之師生合辭謂僕言¶
嚴侯父子崇飾儒舘以布宣聖化承平文物頓還¶
舊觀學必有記以謹&KR0010;月幸吾子文之石垂示永¶
乆僕謝曰老生常談何足以陳之齊魯諸君之前¶
顧以客東諸侯者乆猥當授簡之末爼豆之事固¶
喜聞而樂道之何敢以不敏辭興造之蹟巳辱件¶
右之矣&KR0060;不自度量輙以有&KR0001;感焉者著于篇嗚¶
<pb:KR4d0420_SBCK_032-6b>¶
呼治國治天下者有二教與刑而巳刑&KR0001;以禁民¶
教&KR0001;以作新民二者相為用廢一不可然而有國¶
則有刑教則有廢有興不能與刑並理有不可曉¶
者故刑之属不勝数而賢愚皆知其不可犯教則¶
學政而巳矣去古旣逺人不經見知&KR0001;以為教者¶
亦鮮矣况能從政之&KR0001;導以率于教乎何謂政古¶
者井天下之田黨庠遂序國學之法立乎其中射¶
鄉飲酒春秋合樂養老劳農尊賢使能攷藝選賢¶
之政皆在聚士于其中以卿大夫嘗見于設施而¶
去焉為之師教以徳以行而盡之以藝&KR0075;言誠行¶
<pb:KR4d0420_SBCK_032-7a>¶
詭恠之術不足以輔世者無&KR0001;容也士生于斯時¶
揖譲酧酢升降出入于礼文之間學成則為卿為¶
大夫以佐王經&KR0022;國雖未成而不害其能至焉者¶
猶為士猶作室者之養吾棟也&KR0001;以承之庸之者¶
如此庻頑讒說若不在時侯以明之撻以記之記¶
之而又不&KR0025;是蔽䧟畔逃終不可與有言然後弃¶
之為匪民不得齒于天下&KR0001;以威之者又如此學¶
政之壞乆矣人情苦于覊撿而樂于縦恣中道而¶
廢縦&KR0086;若崩時則為揣摩為捭闔為鈎距為牙角¶
為城府為穽擭為谿壑為龍断為捷徑為貪墨為¶
<pb:KR4d0420_SBCK_032-7b>¶
盖藏為較固為乾没為面謾為力詆為貶駮為譏¶
弹為姍&KR0015;為凌轢為　為睚眦為構作為操縦¶
為麾斥為刼制為把持為絞訐為妾婦妬為形声¶
吠為厓岸為階級為髙亢為湛静為張互為結納¶
為&KR0020;交為死黨為嚢槖為淵藪為陽擠為隂害為¶
&KR0060;發為公行為毒螫為蠱惑為狐娟為徂詐為&KR0017;¶
幽為恠魁為心失位心失位不巳合謾疾而為聖¶
癲敢為大言居之不疑始則天地一我旣而古今¶
一我小疵在人縮頸為危怨讟薫天㤗山四維吾¶
術可售&KR0086;&KR0086;不可寜我&KR0018;人無人&KR0018;我從則斯朋¶
<pb:KR4d0420_SBCK_032-8a>¶
違則斯攻我必汝異汝必我同自我作古孰爲周¶
孔人以伏膺我以發冢凢此皆殺身之學而未&KR0002;¶
自附于異端雜家者爲&KR0057;甚也居山林木食澗飲¶
以徳言之則雖爲人天師可也以之治世則亂九¶
方皐之相馬得天機于㓕没存亡之間可以爲有¶
道之士而不可以爲天子之有司今夫緩歩濶視¶
以儒自名至于徐行後長者亦易爲耳乃羞之而¶
不爲&KR0060;無根源之言爲不近人情之事索&KR0046;行怪¶
欺世盗名曰此曽顔子思子之學也不識曽顔子¶
思子之學固如是乎夫動静交相養是爲弛張之¶
<pb:KR4d0420_SBCK_032-8b>¶
道一張一弛㳺息存焉而乃强自矯揉以静自囚¶
未嘗學而曰絶學不知&KR0001;以言而曰忘言静生忍¶
忍生敢敢生狂縳虎之急一怒故在冝其流入于¶
申韓而不自知也古有之桀紂之&KR0086;止于一時浮¶
虚之禍烈于洪水夫以小人之中庸欲為魏晋之¶
易與崇觀之周礼又何止殺其驅而巳乎道統開¶
矣文治興矣若人者必當戒覆車之轍以適改新¶
之路特&KR0059;憂過計有不能自巳者耳故俻述之旣¶
以自省且為無忌憚者之&KR0134;侯名七歳入小學師¶
名士龍江張某澄自讀誦至剖析義理者餘拾年¶
<pb:KR4d0420_SBCK_032-9a>¶
&KR0283;聖必其為特逹之噐以其子妻之迄今為名諸¶
侯二君子有力焉是年九月朔旦河東元某記¶
　　慱州重修學記¶
慱之廟學當㤗和中州倅遼東王遵古元仲之&KR0001;¶
連元仲有文行道陵謂之昔人君子者也甲申之¶
兵民居彼焚州&KR0005;閻侯義以廟學州宅龍興寺殿¶
土木之麗甲于一州特以兵守之其後廟學獨廢¶
不存今行䑓特進公以五十城長東諸侯凡四境¶
之内仙佛之&KR0001;庐及祠廟之無文者率完復之故¶
學舎亦與焉防禦使茌平石侯青彰徳緫&KR0249;兼州¶
<pb:KR4d0420_SBCK_032-9b>¶
事趙侯徳用乃以行䑓之命葺舊基之餘而新之¶
大其正位又為從祀之室于其旁至于講誦之堂¶
休宿之庐齋厨庫廐無不俻具經始于某年之某¶
月落成于某年之某月文石旣具趙侯請子記之¶
予&KR0060;有&KR0001;感焉慱自唐以来為雄鎮風化則齊魯¶
礼義之舊人物則魯連子華歆駱賓王之&KR0001;從出¶
在承平時登版籍者餘三十萬家其民号為良善¶
而易教特䘮亂之後不能自還耳雖然豈獨此州¶
然哉先王之時治國治天下以風俗為元氣庠序¶
黨術無非教太子至于庻人無不學天下之人切¶
<pb:KR4d0420_SBCK_032-10a>¶
而壮壮而老耳目之&KR0001;接見思慮之&KR0001;安習&KR0278;柔¶
于弦誦之域而饜飫干礼文之地一語之過差一¶
跬歩之失容即赧然自以為小人之歸若犯上若¶
作亂雖駈逼之&KR0025;&KR0119;之誘引之有不可得者矣故¶
以之為俗則羙以之為政則治以之為國則安且¶
乆理之固然而事之必至者盖如此嗚呼王政掃¶
地之日乆矣&KR0062;國吾不得而見之得見两漢斯可¶
矣两漢吾不得而見之得見唐以還斯可矣唐以¶
還且不可望况于為血為肉之後乎䘮亂既多生¶
聚者無㡬&KR0214;&KR0214;之與居倀倀之為徒亦有教焉不¶
<pb:KR4d0420_SBCK_032-10b>¶
過破梁碎金胡書記詠史而巳前世&KR0001;謂急就章¶
兎國册者或篇題句讀之不知矣後生&KR0001;習見者¶
作白畫攫金則禦人于國門之外取箕箒而誶語¶
借耰鉏而徳色秦人之抵冐殊扞賈子之&KR0001;為太¶
息而流涕者盖無足訝由是觀之父子夫婦人倫¶
之大節亦由&KR0227;屦上下之定分冠而屦之屦而冠¶
之非正名百物則倒置之敝無&KR0001;正父不父子不¶
子夫不夫婦不婦必肇修人紀者出則而後有攸¶
叙之望矣况草昧之後道統方開明經者例有復¶
身之賜而此州&KR0005;佐首以興起學官為事士之有¶
<pb:KR4d0420_SBCK_032-11a>¶
志于此道者其喜聞而樂道之宜如何哉故為記¶
其興造之始末且以學校之本告之曰有天地有¶
中國其人則堯舜禹湯文武周孔其書則詩書易¶
春秋論語孟子其民則士農工賈其教則君令臣¶
行父慈子孝兄友弟恭夫婦睦朋友信其治則礼¶
樂刑政紀綱法度生聚教育冠婚䘮祭養生送死¶
而無憾庠序黨塾者道之&KR0001;自出也士者推庠序¶
黨塾&KR0001;自出之道而致之天下四方者也由是而¶
之焉正名百物肇修人紀者尚庻㡬焉如曰不然¶
則爾愛其羊我愛其禮以是學為告朔之餼可也¶
<pb:KR4d0420_SBCK_032-11b>¶
　　趙州學記¶
趙州廟學&KR0004;廢于靖康之兵天會以来郡中趙公¶
某始立廟殿而任公某増築學舎㤗和名臣陵川¶
路公元為門為廊廡為講堂土木之功乃俻自貞¶
祐南渡河朔䘮亂者餘二十年趙為兵衝焚毁&KR0057;¶
甚民居官寺百不存一學生三数軰逃難狼狽不¶
轉徙山谷則流離干道路廟學之存亡亦付之無¶
可奈何而巳户牗旣壊瓦木随徹當路者多武弁¶
漫不加省上&KR0040;旁風日就頺壓識者惜之&KR0010;癸卯¶
真定路工匠緫管趙侯&KR0099;然以修復爲事發貲于¶
<pb:KR4d0420_SBCK_032-12a>¶
家顧工于民躬自督視不廢寒暑裁正方隅崇峻¶
堂陛斜傾者起之腐敗者易之破缺者完之漫漶¶
者飾之曽不期年截然一新若&KR0004;未嘗毁而又有¶
加焉者乃八月上丁諸生釋菜如礼衣冠爼豆駸¶
駸乎承平之舊予過慶源嘗徃觀焉問&KR0001;以經度¶
者郡人髙徳茂等合辭道其然且請予記之予以¶
為學官之廢乆矣儒學之士雖有任其責者亦以¶
為不急之務矣比&KR0010;郡縣稍有以興學為事者率¶
有由而然力致&KR0020;刼劇甚調度僅能有成怨讟盈¶
路&KR0001;謂可為羙觀而不可以夷攷也趙侯不出于¶
<pb:KR4d0420_SBCK_032-12b>¶
强率不入于承望崇儒嚮道自㧞于流俗者如此¶
　在于學古之士其喜聞而樂道之冝何如哉故¶
為記之且告之曰吾道之在天下未嘗古今亦未¶
嘗廢興君臣父子夫婦兄弟朋友之際百姓日用¶
而不知大業廣明五季之亂綿蕝不施而道固自¶
若也雖然庠序黨塾先王之&KR0001;以教後世雖有作¶
者旣不能復有&KR0001;加亦豈容少有&KR0001;損羊存礼存¶
此&KR0123;朔之餼&KR0001;以不可廢也夫興學儒者事也用¶
武之世而責人以儒者之事不可也異時時可為¶
力可致而使學官有鞠為園&KR0188;之嘆不必以前世¶
<pb:KR4d0420_SBCK_032-13a>¶
趙仕路三使君為言視今趙侯能不少媿乎侯名¶
振玉龍山人先節度慶源有良民吏之風其興文¶
士㳺盖其素尚云¶
　　　夀陽縣學記¶
近代皇綂正隆以來學校之制京師有太學國子¶
學縣官餼廪生徒常不下数百人而以&KR0021;酒愽士¶
&KR0135;教之等教督之外及陪京緫管太尹府節度使¶
鎮防禦州亦置教官生徒多寡則視州鎮大小為¶
限貟幕属之由左選者率以提舉繫衘刺史州則¶
係籍生附于京府各有定在外縣則令長司學之¶
<pb:KR4d0420_SBCK_032-13b>¶
成壞與公廨相授受故徃徃以增築為功若仕進¶
之路則以詞賦明經取士預此選者多至公卿逹¶
官捷徑&KR0001;在人争走之文治既洽鄉校家塾弦誦¶
之音相聞上黨髙平之間士或帶經而鋤有不待¶
風厲而樂為之者化民成俗㮣見于此自大安失¶
馭中夏版蕩民居官寺燬為焦土天造草昧方以¶
弧矢威天下俎豆之事宜有&KR0001;待也甲辰之春予¶
歸自燕雲道夀陽知有新學徃觀焉見其堂廟齋¶
廡若&KR0004;未嘗毀而又加飾焉者問&KR0001;以然諸生合¶
辭曰吾邑舊有廟學元祐中知縣事張不渝實更¶
<pb:KR4d0420_SBCK_032-14a>¶
新之旣乃廢于貞祐甲戌之兵大變之後民無百¶
家之聚縣從事李通李天民者竊有修學之議而¶
病未能也㑹䑓牒下于壬寅之冬課&KR0001;在舉上丁¶
釋菜之典乃得偕令佐暨縣豪傑諸人經度之盖¶
三年而後有成乆&KR0082;謁文吾子以紀&KR0010;月顧以斗¶
食之役之故而無以自逹也予謂二三君言公軰¶
寕不知學校為大政乎夫風俗國家之元氣而礼¶
義由賢者出學校&KR0001;在風俗之&KR0001;在也吾&KR0082;&KR0151;民¶
耳目尚何事于學如曰如之何使吾民君臣有義¶
而父子有親也夫婦有别而長㓜有序也則天下¶
<pb:KR4d0420_SBCK_032-14b>¶
豈有不學而能之者乎古有之有教無&KR0124;雖在小¶
人&KR0057;不可不學也使小人果可以不學則武城之¶
絃&KR0084;當不以割鷄爲戯言矣予行天下多矣吏姦¶
而漁吏酷而屠假尺寸之&KR0096;朘民膏血以自&KR0254;者¶
多矣崇祠宇佞佛老&KR0162;&KR0001;甚愛以求非道之福嚬¶
呻頋盻化瓦䃯之埸爲金碧者又不知㡬何人也¶
能自㧞于流俗崇儒重道如若人者乎且子&KR0001;言¶
無以自逹者亦過矣興學之事賢(相/當)任之良民吏¶
當爲之賢相不任良民吏不爲曽謂斗食吏不得¶
執鞭于其後乎使吾不爲記兹學之廢興則巳如¶
<pb:KR4d0420_SBCK_032-15a>¶
&KR0082;記焉吾知張不渝之後唯此两從事而巳奚以¶
斗食之薄萬鍾之厚為計哉通字彦逹縣人天民¶
字仲先上世秀容人其先世皆儒素云¶
　　代冠氏學生修廟學壁記¶
冠氏廟學貞祐&KR0004;知縣事魯仔&KR0001;増建㤗和中主¶
簿折元礼畫七十二子像䘮亂以来民居皆&KR0013;焚¶
毀而廟學獨存&KR0010;乙未右副元帥趙侯憫其頽圯¶
復為完&KR0024;之學之制&KR0004;亦儉狹侯就為料理而作¶
新之意盖未巳也侯崇儒重道出于天性在軍旅¶
中亦常以文史自随一府之人若偏禆若府吏皆¶
<pb:KR4d0420_SBCK_032-15b>¶
随而化之興學之事特其濫觴耳嗚呼吾邑為大¶
縣乆矣在承平時登版籍者餘三萬家僑寓之民¶
又倍而三之學校大事也前後歴数十政非無賢¶
今佐而乃囙卑習陋漫不加省百年以来能崇起¶
之者唯吾侯與魯折三人而巳可勝嘆哉某月日¶
縣學生黄逸民記¶
　　　葉縣中嶽廟記¶
河南中鎮&KR0001;在在&KR0001;率有祠廟以奉嶽祇葉距崧¶
三百里而近獨無有也邑門之南百舉武少折而¶
西有地焉直居民之衝顧望崇&KR0139;父老規為嶽祠¶
<pb:KR4d0420_SBCK_032-16a>¶
舊矣㤗和末太原祈人樊道真始以邑人之意而¶
經度焉地本故堤廢圮巳乆荆&KR0068;瓦䃯蛇鼯&KR0001;舎¶
樊身執畚鍤剗治蕪&KR0126;實以板築百日而廟基成¶
邑之人知其堅固可任也乃群起而助之賁鄉豪¶
張祐孫寧秦商人党珪為之倡廟既成祁人有以¶
白石為中天像&KR0082;輦而北者道真請而事焉予嘗¶
謂小人之情畏之而有不義恥之而有不仁威之¶
而有不懲獨於事神若有所儆焉何耶徼福于方¶
來迯罪于巳然百來而百不可得然終不以百不¶
可得而廢其&KR0001;以求也富貴光榮夀考繁昌人既¶
<pb:KR4d0420_SBCK_032-16b>¶
有以求諸神忠信孝弟㢘譲篤實神亦有以望于¶
人吾嘗見夫世俗之所事神者矣崇祠宇嚴像設¶
刲羊豕具儀衛巫現倡&KR0278;雜然而前拜跪甚勞迎¶
送甚勤求神之&KR0001;以望于人者無有也隂害賊詐¶
刮利次骨利之所在無復天理公噬潜搏難得是¶
期内人于溝不恤也血人于牙不饜也志得而意¶
滿則曰我求于神神報我者如是也故&KR0366;噬愈&KR0023;¶
報謝愈豊禱求愈奢香火未&KR0053;而隂害賊詐之心¶
巳怫然于胸中矣此直蛇神牛&KR0017;之&KR0001;不忍臨而¶
謂岳祗之聦明正直者而臨之乎記有之雖有&KR0086;¶
<pb:KR4d0420_SBCK_032-17a>¶
人齋戒沐浴可以事上帝謂小人之不可以事神¶
不可也豈弟君子求福不囬好是正直介以景福¶
謂神之可欺&KR0057;不可也嗚呼神有固然三尺童子¶
&KR0001;&KR0014;知而人有不能知者特溺于貪而不&KR0014;自還¶
耳惜乎莫有以三尺童子之&KR0001;知者而告之也癸¶
未之夏予過昆陽進士&KR0330;仲安道樊之意欲得吾¶
文以記其經营之始故為書之且告以福不可徼¶
禍不可逃也如是庻㡬来者有&KR0001;儆焉¶
　　　扁鵲廟記¶
扁鵲随俗為變過咸陽爲無辜醫邯郸為帶下醫¶
<pb:KR4d0420_SBCK_032-17b>¶
洛陽為耳目痺醫盖嘗至周其有廟于此則不可¶
考也廟再以元豊八年成里之人事之惟謹病者¶
必来以藥請杯按間有得香灺埃煤若丸劑然者¶
吞之病良愈閭里間相傳以為神斗酒&KR0510;肩禱謝¶
曰豊積習既乆莫有能正之者鄉豪張乙居其旁¶
葺而新之土木有加焉正大元年之八月也自扁¶
鵲飲上池水三十日而知物其事固以秘怪而不¶
常故虚荒誕幻被于末流千百年後而未止也雖¶
然耳目之&KR0001;不接故常理之&KR0001;不拘神膏傳創靈¶
丸起廢見于傳記者多矣又安可必其果無有(哉/故)¶
<pb:KR4d0420_SBCK_032-18a>¶
嘗謂扁鵲至人也自言其方可以觧肌裂皮决脉¶
結筋湔浣腸胃潄滌五臟練精而易形矣至扵世¶
之隂忌賊詐貪饕攫拾心魂斵䘮若醉若狂懣然¶
而不能(自/还)者百千為群日相過乎前為扁鵲者獨¶
不&KR0014;随俗為變練精而易形使之爲平直安舒廉¶
譲潔清之人乎若夫疾病則禱聖人所不廢誠以¶
感神&KR0021;則受福㝠&KR0256;之間當有隂相者盍亦無以¶
靈丸神膏為也此之不為區區之香灺埃煤自夸¶
于閭巷細民之間以為神嗚呼其亦児童劇而巳¶
矣豈世之&KR0001;望于扁鵲而扁鵲之&KR0001;以為扁鵲者¶
<pb:KR4d0420_SBCK_032-18b>¶
哉¶
　　　長慶泉新廟記¶
鄧之西百里而逺是為内郷之東鄙有山焉岡巒¶
起伏與浙酈諸山絡脉相属而為之殿其麓二泉¶
&KR0517;田千畒有竒泉之上有龍祠耆舊以為禱之有¶
雨暘之應旁近之民有以飲羊牛洸裙&KR0322;者泉輙¶
匯而迁焉考之辨方無&KR0001;知名俚俗&KR0001;&KR0091;訛繆失¶
實且不雅馴今以其地名之長慶泉正大丁亥予¶
承乏是邑夏五月赤旱近百日凡縣境之名湫無¶
慮数十所奔走禱祠卒無感通道路嗷嗷無望來¶
<pb:KR4d0420_SBCK_032-19a>¶
秋有此泉爲言者予率父老詣焉幣祝甫登雲氣¶
四合車轍未旋而澍雨浹明年里之民作新廟于¶
泉之西南且以紀其事爲請夫龍之靈固也然古¶
人之于禱祠不幸而不見荅自咎而巳幸而應焉¶
則亦不敢以爲功今也不徳其何以致然&KR0005;&KR0244;與¶
雨㑹歟影響之報盖不如是之捷也天之㤙與威¶
令龍實尸之油然而雲殷然而雷不崇朝而¶
雨天下利于物者豊則享諸巳者厚道家&KR0001;¶
言恍愡之外神龍之&KR0001;居瑶宫璿室萬舞在¶
庭金支翠&KR0331;紛蔽輝映雖首出萬物奉以四海九¶
<pb:KR4d0420_SBCK_032-19b>¶
州有不足進焉者山夫谷民乃以一畒之宫牲不¶
揜豆而祠之豈度徳審功報稱之道㦲聞之天即¶
神神即人人即天名三而誠則一東鄰之牛不如¶
西鄰之鑰&KR0021;實受其福凡以恃吾誠而巳不然&KR0001;¶
持者狹&KR0001;求者奢彼乗雲氣而㳺天地之間是區¶
區者寕足以留其一盻耶正大己丑九月日¶
　　三皇堂記¶
老子職柱下史閱人代之乆其述伏犠神農黄帝¶
氏以来有太上下知有之其次親之譽之之論邵¶
康節囙之亦謂皇與帝為千萬世之人其次第盖如¶
<pb:KR4d0420_SBCK_032-20a>¶
此自三墳為吾夫子&KR0001;断三聖人者與天同功乃¶
無徳業可攷見醫家者流謂神農一日嘗七十毒¶
與&KR0302;黄至貞大要三墳書特止于此今其論故在¶
本于大道之説而䆒乎生死之際然扵三聖人&KR0001;¶
以仁後世者絻&KR0095;苴耳太原醫師趙國噐謂吾業¶
當有&KR0001;本也即其家起大屋立三聖人像事之¶
以歴代名醫&KR0302;伯而下凢十人侑其坐棟宇旣俻¶
像設既嚴介於太谷李進之請予為記始予甚難¶
之以謂天地不仁芻狗萬物聖人躋民仁夀之域¶
民物安逸若道自然雖莫知&KR0001;謝可也或曰有萬¶
<pb:KR4d0420_SBCK_032-20b>¶
世之利(者/享)萬世之報元倉楚&KR0001;居年榖豊穰物¶
無疪癘其郷之人且相與尸而祝之社而稷之况¶
與天地同功者乎(雖/報)夲反始非閭巷&KR0001;得專而泝¶
流窮源或旦暮如有遇祖而祀之其誰曰不然夫¶
趙子世扵方&KR0458;餘百有五十年矣守之以恒業用¶
之以戒心謂一毒妄攻五兵莫慘耿耿自信臨之¶
以神眀吾知是家於人之命為甚重矣是可記也¶
扵是乎書之國噐名天用今為惠民局直長塐¶
工張天秀國噐之子&KR0130;道知讀書異時當以¶
儒素自拔于流俗云己酉&KR0004;吉新興元某記¶
<pb:KR4d0420_SBCK_032-21a>¶
　　　崔府君廟記¶
唐崔子玉府君祠在&KR0001;有之或謂之亞岳或謂之¶
&KR0139;應王者皆莫知其&KR0001;從來府君定平太宗時為¶
長子令有惠愛之風本道採訪使與長子尉劉内¶
行弗俻且有&KR0141;賕之鄙時縣有名虎府君謂二人者冝¶
當之巳而果然及一孝子為&KR0001;食乃以牒攝虎至¶
使服罪一縣以為神而庙事之世&KR0001;傳盖如此庙¶
之在陽平者有年矣貞祐之兵燒毁㡬盡東平副¶
元帥趙侯以其父之志為完復之其成也侯命予¶
以歳月記故(為/書)之傳曰有功扵民則祀之以劳定¶
<pb:KR4d0420_SBCK_032-21b>¶
國則祀之此不為小徳小善者言漢丞相忠武侯¶
之殁蜀人求為立庙朝議以礼秩不聴百姓遂囙¶
時節&KR0021;之道陌上言事者或謂可聴于成都立之¶
安樂公不從習隆向充拜章言巷&KR0021;野祀非&KR0001;以¶
存徳念功若盡順人心則瀆而無典建之京師又¶
偪宗庙止可令其近墓為之&KR0001;親以時設&KR0021;故吏¶
欲奉祀者皆限至庙断其&KR0059;祀以&KR0025;正礼扵是始¶
從之為庙扵&KR0198;陽従是觀之漢人扵忠武侯其難¶
之也如是况其下者乎且夫郡縣之良吏血食一¶
方見于今者多矣然卓茂則止於宻魯仲康則止¶
<pb:KR4d0420_SBCK_032-22a>¶
扵中牟朱邑則止於桐鄉召父杜母則止於南陽¶
盖未有由百里之邑逹之天下四方如府君之祠¶
之侈者也髙門之蕩然廣殿之渠然衮冕之巍然¶
侍衛之肅然雖五帝之尊且雄無以進使其止於¶
為土木偶焉斯可矣或有物焉則&KR0005;疾走逺引逃¶
避之不暇矧敢馮几&KR0018;扆以當天下四方臣僕之¶
敬乎嗚呼祀典之壞乆矣惟祀典壊而後撤&KR0075;祠¶
之政舉䘮乱以來天綱弛而地維絶人心所存唯¶
有逃禍徼福者在耳惟逃禍徼福者在故兇悍毒¶
詐有時而熄&KR0002;曰&KR0075;祀無福非其&KR0017;而&KR0021;之為諂¶
<pb:KR4d0420_SBCK_032-22b>¶
尔所敬非吾之所謂敬尔所惧非吾之所當惧彼¶
&KR0005;蕩然無所畏忌血囊仰射又何難焉使梁公而¶
在吾知前日江淮之舉有不暇施于今日者矣故¶
併及之使人知侯之意有在¶
遺山先生文集卷第三十二¶
