# -*- mode: mandoku-view -*-
#+TITLE: 遺山集
#+DATE: 2015-09-23 10:25:40
#+PROPERTY: JUAN 37

¶
　　　張仲經詩集序¶
仲經出龍山貴族少日隨宦濟南從名士劉少宣¶問
學客居永寜永寜有趙宜之辛敬之劉景𤣥其¶人皆
天下之選而仲經師友之故蚤以詩文見稱¶及予官
西南仲經偕杜仲梁麻信之髙信卿康仲¶寜挈家就
<pb:KR4d0420_WYG_037-1b>
予内鄉時劉内翰光甫方解鄧州倅日¶得相從文字
間仲經之所成就又非洛西時比矣¶北渡後薄遊東
平謁先行臺嚴公一見即被賞識<md:KR4d0420_SBCK_037-1b>¶待以師賔之禮授
館于長清之别墅積十餘年得¶致力文史以詩為專
門之學此其出處之大畧也¶今觀其詩永寜王趙幽
居云寒盡隂崖草有芽竹¶梢殘雪墮冰花號空老木
風纔定倒影荒山日又¶斜天地悠悠常作客干戈擾
擾漫思家烟村寂寞¶無人語獨倚寒藤數莫鴉其落
<pb:KR4d0420_WYG_037-2a>
筆不凡類如此及¶來内鄉嘗阻雨板橋張主簿草堂
同賦淅江觀漲¶詩仲經云一雨天地來濤聲破清曉
光甫大加賞¶嘆以為有前人風調是年出居縣西南
白鹿原名¶所居為行齋取素貧賤行貧賤之義行齋
之南有<md:KR4d0420_SBCK_037-2a>¶菊水湍流噴薄景氣古澹陽崖回抱緑莎盈
尺臘¶月紅梅盛開諸公藉草而坐嘉肴㫖酒嘯咏彌
日¶仲經有詩云寒客逺峰猶帯雪暖私幽圃已多花¶
仲梁雖有煖散春泉百汊流之句亦自以為不及¶也
<pb:KR4d0420_WYG_037-2b>
其餘如次韻見及云長松偃蹇千年物病鶴摧¶頽萬
里心春思云一春常作客連日苦多風野樹¶凄迷綠簷
花暗淡紅愁隨詩巻積嚢與酒樽空巢¶燕如相識頻來
草舎中書事云故國三年夢新愁¶兩鬢蓬淚從南望盡
塗自北來窮破牖蠅烘日枯¶梢鵲愛風悵然搔白首逺
目過歸鴻贈員善卿云<md:KR4d0420_SBCK_037-2b>¶詩材雖滿腹家具少於車珍珠
泉感舊云紅槿有¶情依壊砌綠莎隨意上寒㕔秋興云
壊壁粘蝸艱¶國歩荒池漂蟻失軍容秋日云寒花矜晩
<pb:KR4d0420_WYG_037-3a>
色病葉¶怯秋聲憶永寜舊游寄魏内翰云上閣寺髙迎
曉¶翠游家樓小簇春紅獨脚云洛岸瀟瀟雨送春老¶愛
青山悟静緣問路前村犬吠人病枕偏宜夜雨¶聲林深
鹿近人年衰與杖宜雲出祗園雨亦香又¶如風琴一首
回軍謡四首清明日陪諸公讌集東¶園一首病中一首
移居學東坡八首再到方山絶¶句書陶詩後集句往往
傳在人口内相文獻楊公<md:KR4d0420_SBCK_037-3a>¶有言文章天地中和之氣太
過為荒唐不及為滅¶裂仲經所得雍容和緩道所欲言
<pb:KR4d0420_WYG_037-3b>
者而止其亦得¶中和之氣者歟為人資禀樂易恬于進
取進退容¶止皆有藴藉可觀與人交重然諾敦分義終
始可¶以保任使之束帯立朝當言責之重豈得輕負所¶
學忘禮諫之義乎憂世既切恵養是其所長趙張¶三王
鈎距之吏奮髯抵几砉砉俊快保其羞而不¶為至于徳
譲君子之風良有望焉自丙午以後叅¶幕府軍事當賢
侯擁篲之敬得寸行寸謂當見之¶一日未一試而病不
起矣其孤夢符持橘軒詩集<md:KR4d0420_SBCK_037-3b>¶求予編次感念平昔不覺
<pb:KR4d0420_WYG_037-4a>
出涕因題其後嗚呼有¶言可述學者之能事有子可傳
人道之大本吾仲¶經言可述矣子可傳矣顧雖賫志下
泉其亦可以¶少慰矣夫甲寅冬至日詩友河東元某裕
之題¶
　　　陶然集詩序¶
貞祐南渡後詩學為盛洛西辛敬之淄川楊叔能¶太原
李長源龍坊雷伯威北平王子正之等不啻¶十數人稱
號專門就諸人中其死生於詩者汝海¶楊飛卿一人而
<pb:KR4d0420_WYG_037-4b>
已李内翰欽叔工篇翰而飛卿從¶之游初得樹古葉黄
早僧閑頭白遲之句大為欽<md:KR4d0420_SBCK_037-4a>¶叔所推激從是游道日廣
而學亦大進客居東平¶將二十年有詩近二千首號陶
然集所賦青梅瑞¶蓮缾聲雪意或多至十餘首其立之
之卓鑚之之¶堅得之之難積之之多乃如此此其所以
為貴也¶歟嵗庚戍東平好事者求此集刋布之飛卿每
作¶詩必以示子相去千餘里亦以見寄其所得予亦¶頗
能知之飛卿於海内詩人獨以予為知己故以¶集引見
<pb:KR4d0420_WYG_037-5a>
託或病吾飛卿追琢功夫太過者予釋之¶曰詩之極致
可以動天地感鬼神故傳之師本之¶經真積之力久而
有不能復古者自匪我愆期子<md:KR4d0420_SBCK_037-4b>¶無良媒自伯之東首如
飛蓬愛而不見搔首踟蹰¶既見復関載笑載言之什觀
之皆以小夫賤婦滿心¶而發肆口而成見取於采詩之
官而聖人刪詩亦¶不敢盡廢後世雖傳之師本之經真
積力久而不¶能至焉者何古今難易不相侔之如是耶
葢秦以¶前民俗醇厚去先王之澤未逺質勝則野故肆
<pb:KR4d0420_WYG_037-5b>
口¶成文不害為合理使今世小夫賤婦滿心而發肆¶口
而成適足以汚簡牘尚可辱采詩官之求取耶¶故文字
以來詩為難魏晉以來復古為難唐以來¶合規矩凖繩
尤難夫因事以陳辭辭不迫切而意<md:KR4d0420_SBCK_037-5a>¶獨至初不為難後
世以不得不難為難耳古律歌¶行篇章操引吟詠謳謡
詞調怨嘆詩之目既廣而¶詩評詩品詩説詩式亦不可
勝讀大概以脱棄凡¶近澡雪塵翳驅駕聲勢破碎陣敵
囚鎖恠變軒豁¶幽祕籠絡今古移奪造化為工鈍滯僻
<pb:KR4d0420_WYG_037-6a>
澁淺露浮¶躁狂縱滛靡詭誕瑣碎陳腐為病毫髪無遺
恨老¶去漸於詩律細佳句法如何新詩改罷自長吟語¶
不驚人死不休杜少陵語也好句似仙堪換骨陳¶言如
賊莫經心薛許昌語也乾坤有清氣散入詩¶人脾千人
萬人中一人兩人知貫休師語也㸔似<md:KR4d0420_SBCK_037-5b>¶尋常最竒崛成
如容易却艱難半山翁語也詩律¶傷嚴近寡恩唐子西
語也子西又言吾於它文不¶至蹇澁惟作詩極難苦悲
吟累日僅自成篇初讀¶時未見可羞處姑置之後數日
<pb:KR4d0420_WYG_037-6b>
取讀便覺瑕釁百¶出輙復悲吟累日反復改定比之前
作稍有加焉¶後數日復取讀疵病復出凡如此數四乃
敢示人¶然終不能工李賀母謂賀必欲嘔出心乃已非
過¶論也今就子美而下論之後世果以詩為專門之¶學
求追配古人欲不死生於詩其可已乎雖然方¶外之學
有為道日損之説又有學至於無學之説<md:KR4d0420_SBCK_037-6a>¶詩家亦有之
子美䕫州以後樂天香山以後東坡¶海南以後皆不煩
繩削而自合非技進於道者能¶之乎詩家所以異於方
<pb:KR4d0420_WYG_037-7a>
外者渠輩談道不在文字¶不離文字詩家聖處不離文
字不在文字唐賢所¶謂情性之外不知有文字云耳以
吾飛卿立之之卓¶鑚之之堅得之之難異時霜降水落
自見涯涘吾¶見其沂石樓歴雪堂問津斜川之上萬慮
洗然深¶入空寂盪元氣於筆端寄妙理於言外彼悠悠
者¶可復以昔之隐几者見待耶陶然後編請取此序¶證
之必有以予為不妄許者重九日遺山真隐序<md:KR4d0420_SBCK_037-6b>¶　　　木庵詩集序
<pb:KR4d0420_WYG_037-7b>
東坡讀叅寥子詩愛其無蔬笋氣參寥用是得名¶宣政
以來無復異議予獨謂此特坡一時語非定¶論也詩僧
之詩所以自别於詩人者正以蔬笋氣¶在耳假使叅寥
子能作柳州超師院晨起讀禅經¶五言深入理窟髙出
言外坡又當以蔬笋氣少之¶耶木庵英上人弱冠作舉
子從外家遼東與髙愽¶州仲常游得其論議為多且因
仲常得僧服貞祐¶初南渡河居洛西之華葢時人固以
詩僧目之矣¶三鄉有辛敬之趙宜之劉景𤣥予亦在焉
<pb:KR4d0420_WYG_037-8a>
三君子<md:KR4d0420_SBCK_037-7a>¶皆詩人上人與相往還故詩道益進出世住寶
應¶有山堂夜岑寂及梅花等篇傳之京師閑閑趙公¶内
相楊公屏山李公及雷李劉王諸公相與推激¶至以不
見顔色為恨予嘗以詩寄之云愛君山堂¶句深靖如幽
蘭愛君梅花詠入手如弹丸詩僧第¶一代無媿百年閑
曽説向閑閑公公亦不以予言¶為過也近年七夕感興
有輕河如練月如舟花滿¶人間乞巧樓野老家風依舊
拙蒲團又度一年秋¶之句予為之擊節稱嘆恨楊趙諸
<pb:KR4d0420_WYG_037-8b>
公不及見之乙¶酉冬十月將歸太原侍者出木庵集求
予為序引<md:KR4d0420_SBCK_037-7b>¶試為商略之上人才品髙真積力久住龍門
崧少¶二十年仰山又五六年境用人勝思與神遇故能¶
游戲翰墨道場而透脱叢林科臼於蔬笋中别為¶無味
之味皎然所謂情性之外不知有文字者葢¶有望焉正
大中閑閑公侍祠太室㑹上人住少林¶久倦於應接思
欲退席閑閑公作疏留之云書如¶東晉名流詩有晩唐
風骨予謂閑閑雖不序木庵¶集以如上語觀之知閑閑
<pb:KR4d0420_WYG_037-9a>
作序已竟然則向所許¶百年以來為詩僧家第一代者
良未盡歟¶
　　　南冠録引<md:KR4d0420_SBCK_037-8a>¶子以始生之七月出繼叔氏隴城府君迨大安庚¶午府
君卒官扶䕶還鄉里時予年二十有一矣元¶氏之老人
大父彫䘮殆盡問之先世之事諸叔皆¶晩生止能道其
梗槩予亦以家牒具存碑表相望¶他日論次之葢未晩
也因循二三年中原受兵避¶寇陽曲秀容之間嵗無寜
<pb:KR4d0420_WYG_037-9b>
居貞祐丙子南渡河家¶所有物經亂而盡舊所傳譜牒
乃于河南諸房得¶之故宋以後事為詳而宋前事皆不
得而考也益¶之兄嘗命予脩千秋録雖畧具次第他所
欲記者¶尚多而未暇也嵗甲午覊管聊城益之兄邈在
㐮<md:KR4d0420_SBCK_037-8b>¶漢遂有彼疆此界之限姪摶俘縶之平陽存亡未¶可
知伯男子叔儀姪孫伯安皆尚㓜未可告語予¶年已四
十有五殘息奄奄朝夕待盡使一日顛仆¶于道路則世
豈復知有河南元氏哉維祖考承王¶公餘烈賢雋軰出
<pb:KR4d0420_WYG_037-10a>
文章行業皆可稱述不幸而與¶皂隸之室混為一區泯
泯黙黙無所發見可不大¶哀耶乃手冩千秋録一篇付
文嚴以偹遺忘又自¶為講説之嗚呼前世功名之士人
有愛慕之者必¶問其形質顔貎言語動作之狀史家亦
往往為記¶之在他人且然吾先人形質顔貌言語動
作乃<md:KR4d0420_SBCK_037-9a>¶不欲知之豈人之情也哉故以先世雜事附焉予¶
自四嵗讀書八嵗學作詩作詩今四十年矣十八¶先府
君教之民政從仕十年出死以為民自少日¶有志于世
<pb:KR4d0420_WYG_037-10b>
雅以氣節自許不甘落人後四十五年¶之間與世合者
不能一二数得名為多而謗亦不¶少舉天下四方知己
之交唯吾益之兄一人人生¶一世間業已不為世所知
又將不為吾子孫所知¶何負于天地鬼神而至然耶故
以行年雜事附焉¶先祖銅山府君正隆二年賜出身訖
正大之末吾¶家食先朝禄七十餘年矣京城之圍予為
東曹都事<md:KR4d0420_SBCK_037-9b>¶知舟師將有東狩之役言于諸相請小字書
國史¶一本隨車駕所在以一馬負之時相雖以為然而
<pb:KR4d0420_WYG_037-11a>
不¶及行也崔子之變歴朝實録皆滿城帥所取百年¶以
來明君賢相可傳後世之事甚多不三二十年¶則世人
不復知之矣予所不知者亡可柰何其所¶知者忍棄之
而不記耶故以先朝雜事附焉合而¶一之名曰南冠録
叔儀伯安而下乃至傳數十世¶當家置一通有不解者
就他人訓釋之違吾此言¶非元氏子孫¶
　　　興定庚辰太原貢士南京狀元樓宴集<md:KR4d0420_SBCK_037-10a>¶題名引¶
晉北號稱多士太平文物繁盛時發䇿决科者率¶十分
<pb:KR4d0420_WYG_037-11b>
天下之二可謂富矣䘮亂以來僵仆於原野¶流離於道
路計其所存百不能一今年預秋賦者¶乃有百人焉從
是而往所以榮吾晉者在吾百人¶而已為吾晉羞者亦
吾百人而已然則為吾百人¶者其何以自處耶將僥倖
一第以茍活妻子耶將¶靳固一命齪齪廉謹死心於米
鹽簿書之間以取¶美食大官耶抑將為竒士為名臣慨
然自拔於流¶俗以千載自任也使其欲為名臣竒士以
千載自<md:KR4d0420_SBCK_037-10b>¶任則百人之少亦未害如曰不然雖充賦之多
<pb:KR4d0420_WYG_037-12a>
至¶十分天下之九亦何貴乎十分天下之九哉嗚呼¶往
者已矣來者未可期所以榮辱吾晉者既有任¶其責者
矣凡我同盟其可不勉¶
　　　送秦中諸人引¶
闗中風土完厚人質直而尚義風聲習氣歌謡慷¶慨且
有秦漢之舊至於山川之勝遊觀之富天下¶莫與為比
故有四方之志者多樂居焉予年二十¶許時侍先人官
洛陽以秋試留長安中八九月時¶紈綺氣未除沉涵酒
<pb:KR4d0420_WYG_037-12b>
間知有遊觀之美而不暇也<md:KR4d0420_SBCK_037-11a>¶長大來與秦人游益多知
秦中事益熟毎聞談周¶漢都邑及藍田鄠杜間風物則
喜色津津然動于¶顔閒二三君多秦人與余遊道相合
而意相得也¶常約近南山尋一牛田營五畝之宅如舉
子結夏¶課時聚書深讀時時醸酒為具從賔客游伸眉
髙¶談脱屣世事覽山川之勝槩考前世之遺蹟庶幾¶乎
不負古人者然予以家在嵩前暑途千里不若¶二三君
之便于歸也清秋揚鞭先我就道矯首西¶望長吁青雲
<pb:KR4d0420_WYG_037-13a>
今夫世俗愜意事如美食大官髙貲¶華屋皆衆人所必
争而造物者之所甚靳有不可<md:KR4d0420_SBCK_037-11b>¶得者若夫閒居之樂澹
乎其無味漠乎其無所得¶盖自放于方之外者之所貪
人何所争而造物者¶亦何靳耶行矣諸君明年春風待
我于輞川之上矣¶
　　　送李輔之之官濟南序¶
輔之李君膺剡章之招有汎舟之役東門祖道北¶海開
樽念㑹合之良難欲殷勤之重接時則莫春¶三月人則
<pb:KR4d0420_WYG_037-13b>
楚囚再期魯連之一箭空飛季子之百¶金行盡釋射鈎
之怨雖當三沐而三薫動去國之¶䰟徒有九招而九散
(沈雲卿云東南水國腸一斷而/一連西北鄉闗䰟九招而九散)見銅¶駞之荆棘夢金馬
之衣冠感今懐昔惄焉如𢷬况<md:KR4d0420_SBCK_037-12a>¶復中年哀樂流景湏臾
歌驪駒而再中横素波而¶徑去瞻仰弗及我勞如何如
春登臺翻失熈熈之¶意仰天擊缶能無嗚嗚之聲諸公
從衍聖孔公賦¶詩贈别凡若干首而某為之引¶
　　　送髙雄飛序
<pb:KR4d0420_WYG_037-14a>
恒府天壤間大都㑹在今為長樂宫之湯沐邑且¶乾龍
潜躍之淵也自文統紹開俊造駢集七八年¶之間鶴書
特徴與鳳尾諾之所招致眎他郡¶國為尤多乃七月甲
申漕司從事河東髙鳴雄飛¶被賢王之敎當乗傳北上
聲光四馳懽動州里僉<md:KR4d0420_SBCK_037-12b>¶謂髙子春秋鼎盛卓然以問學
為業真積力久故胷¶中之言多六經百氏史漢陳范之
書司馬氏范氏¶通鑑唐鑑之學六朝唐以來之篇什馳
騁上下累¶百數萬言往往見於成誦文章翰墨宜在茂
<pb:KR4d0420_WYG_037-14b>
異之¶科古所謂立談可以致雙璧一日可以至九遷者¶
在此行矣髙晉産也僕以犬馬之齒之故謬為之¶一言
天家包舉六合臣屬萬國立武事以兼¶文備由草創而
為潤色延見故老網羅豪雋必當¶攷古昔之理亂論治
道之先後察生民之休戚觀¶風俗之媺惡以成長治之
業以建久安之勢金城<md:KR4d0420_SBCK_037-13a>¶千里太山而四維之顧豈汲汲
於文章翰墨之用¶縻羔鴈而敝𤣥纁乎且夫人臣以納
忠為難人君¶以寛聽盡下為尤難葢義則古今之體同
<pb:KR4d0420_WYG_037-15a>
而情則¶天淵之路絶逢干之游未逺伊管之辨易窮䛕
臣¶嫉立仗之鳴説家懼嬰鱗之怒况乎裹糧三月被¶髮
九閽事重而言輕威尊而命賤雖復憤泉秋沸¶寃霜夏
零思欲片辭自明胡可得已乃今首登瀛¶之選接曵裙
之遊使者牽車太官挏酒主好善而¶忘勢士見義而得
為陸太中之詩書叔孫奉常之¶典禮賈長沙之經濟魏
相國之謀謨有懐不攄生<md:KR4d0420_SBCK_037-13b>¶才奚用是則為吾髙子者亦
豈輕負所學棄以為¶雙璧之甘&KR0008;九遷之㨗逕乎諺有
<pb:KR4d0420_WYG_037-15b>
之見卵而求時¶夜謂之蚤計椎牛饗客㑹其已食謂之
後期智無¶後期亦無蚤計行矣吾子今正是時請賦南
山有¶臺勸為之駕云壬子秋二十有七日新興元某引¶
　　　寒食靈泉宴集序¶
出天平北門三十里而近是為鳳山之東麓有寺¶曰靈
泉阻以絶磵䕃以深樾重崗複嶺回合蔽映¶夏秋之交
湍流噴薄殷勤谿谷寺已廢於兵而石¶樓之典刑故在
僧扉禅室間見層出南望坡陀小<md:KR4d0420_SBCK_037-14a>¶山如几案間物嵒花
<pb:KR4d0420_WYG_037-16a>
錯綉羣鶯下上雲光金碧林¶煙彩翠隂晴朝暮萬景岔
集葢輞川之鄉社而桃¶源氏之别業也昭陽薦嵗維莫
之春諸君以僕燕¶路言歸東藩應聘困鞍馬風沙之役
渝樹林水鳥¶之盟千里相思一杯為夀楊雄獻賦自詫
雕蟲之¶工許汜求田乃為元龍所諱尊前見在身外何
窮¶釋塵累而玩物華厭囂湫而樂閑曠卬湏我友天¶與
之時兵厨之良醖踵來京洛之名謳自獻談謔¶間作磈
磊一空倒蔗有佳境之餘食苹無此時之¶美一之為甚
<pb:KR4d0420_WYG_037-16b>
覺今是而昨非四者難并苦夜長而<md:KR4d0420_SBCK_037-14b>¶晝短謫仙所謂醉
盡花柳賞窮江山者於是乎張¶本不有蘭亭絶唱留故
事以傳之其在白雲老兄¶負古人者多矣五言古詩任
用韻共九首以寒食¶靈泉宴集命篇而某為之序諸公
可共和之¶
　　徳華　周卿　徳昭　英孺　文伯　元某¶
　　期而不至者　聖與　子中¶
　　不期而至者　徳謙　夢符
<pb:KR4d0420_WYG_037-17a>
　　　太原昭禅師語録引¶
慈明與瑯琊覺皆法兄弟其扶臨濟一枝慈明而¶下十
餘世得𤣥㝠顗禅師瑯琊而下亦十餘世得<md:KR4d0420_SBCK_037-15a>¶虗明亨禅
師𤣥冥風岸孤峻無所許可寜絶嗣而¶不傳虗明急于
接納故子孫滿天下又皆稱其家¶加慈雲海清凉相羅
漢汴與法王昭公皆是也屏¶山為虗明作墓誌以為二
公傳與不傳雖異而其¶道並行而不相悖也正大初予
在史舘昭公屬予¶求書屏山所作銘于禮部閑閑公公
<pb:KR4d0420_WYG_037-17b>
初以目疾為¶辭予請之堅公因問法王皆來有何言句
時昭公¶方為虗明作塔于法王之朝臺有偈云以塔為
身¶以鈴為舌萬仭岡頭横説竪説予為公舉似公欣¶然
曰銘安在我當為書之葢師家父子為時賢所<md:KR4d0420_SBCK_037-15b>¶稱如此
嵗丁酉八月予自大名還太原師之徒蔚¶某出師語録
求作序引吾家微之有言若佛法師¶當為予説而予不
當為師説故畧以數語遺之太¶原元某引¶
　　　暠和尚頌序
<pb:KR4d0420_WYG_037-18a>
嵗甲寅秋七月余自清凉還太原㑹乾明志公出¶其法
兄弟萬夀暠和尚頌古百則語委余題端余¶往在南都
侍閑閑趙公禮部楊公屏山李先生燕¶談每及青州以
來諸禅老皆為萬松老人號稱辨¶才無礙當世無有能
當之者承平時已有染衣學<md:KR4d0420_SBCK_037-16a>¶亡之目故凡出其門者望
而知其為名父之子雖¶東林隆髙出十百輩而暠於是
中猶為上首其語¶言三昩葢不必置論余獨記屏山語
云東坡山谷¶俱嘗以翰墨作佛事而山谷為祖師禅東
<pb:KR4d0420_WYG_037-18b>
坡為文¶字禅且道暠和尚百則語附之東坡歟山谷歟
余¶亦嘗贈嵩山雋侍者學詩云詩為禅客添花錦禅¶是
詩家切玉刀暠和尚添花錦歟切玉刀歟余皆¶不能知
所可知者讀一則語未竟覺水壺先生風¶味津津然出
齒頰間當是此老少年作舉子時結¶習未盡爾志公試
以此語問阿師當發一笑中元<md:KR4d0420_SBCK_037-16b>¶日遺山居士元某引¶
　　　傷寒㑹要引¶
往予在京師聞鎮人李杲明之有國醫之目而未¶之識
<pb:KR4d0420_WYG_037-19a>
也壬辰之兵明之與予同出汴梁於聊城於¶東平與之
游者六年於今然後得其所以為國毉¶者為詳葢明之
世以貲雄鄉里諸父讀書喜賔客¶所居竹里名士日造
其門明之㓜歳好毉藥時易¶州人張元素以毉名燕趙
間明之捐千金從之學¶不數年盡傳其業家既富厚無
事於技操有餘以¶自重人不敢以毉名之大夫士或病
其資髙謇少<md:KR4d0420_SBCK_037-17a>¶所降屈非危急之疾有不得已焉者則亦
未始謁¶之也大槩其學如傷寒氣疽眼目病為尤長傷
<pb:KR4d0420_WYG_037-19b>
寒¶則著㑹要三十餘萬言其説曰傷寒家有經禁時¶禁
病禁此三禁者學毉者人知之然亦顧所以用¶之為何
如耳㑹要推明仲景朱奉議張元素以來¶偹矣見證得
藥見藥識證以類相從指掌皆在倉¶猝之際雖使粗工
用之蕩然如載司南以適四方¶而無問津之惑其用心
愽矣於他病也以古方為¶膠柱本乎七方十劑之説所
取之學特以意增損¶之一劑之出愈於託宻友而役孝
子他人葢不能<md:KR4d0420_SBCK_037-17b>¶也北京人王善甫為京兆酒官病小便
<pb:KR4d0420_WYG_037-20a>
不利目睛¶凸出腹脹如鼓膝以上堅硬欲裂飲食且不
下甘¶淡滲泄之藥皆不効明之來謂衆毉言疾深矣非¶
精思不能處我歸而思之夜參半忽攬衣而起曰¶吾得
之矣内經有之膀胱者津液之府必氣化乃¶出焉渠軰
已用滲泄之藥矣而病益甚是氣不化¶也啓𤣥子云無
陽者隂無以生無隂者陽無以化¶甘澹渗泄皆陽藥獨
陽無隂欲化得乎明日以羣¶隂之劑投不再服而愈西
臺掾蕭君瑞二月中病¶傷寒發熱醫以白虎投之病者
<pb:KR4d0420_WYG_037-20b>
靣黒如墨本證遂<md:KR4d0420_SBCK_037-18a>¶不復見脉沉細小便不禁明之初不
知用何藥也¶及胗之曰此立夏以前誤用白虎之過得
無以投¶白虎耶白虎大寒非行經之藥止能寒腑臟不
善¶用之則傷寒本病隐曲於經絡之間或更以大熱¶之
藥捄之以苦隂邪則它證必起非所以捄白虎¶也有温
藥之升陽行經者吾用之有難者云白虎¶大寒非大熱
何以捄君之治奈何明之曰病隐於¶經絡間陽大升則
經不行經行而本證見矣本證¶又何難焉果如其言而
<pb:KR4d0420_WYG_037-21a>
愈魏邦彦之夫人目瞖暴¶生從下而上其色緑腫痛不
可忍明之云瞖從下<md:KR4d0420_SBCK_037-18b>¶而上病從陽明來也綠非五色之
正殆肺與腎合¶而為病耶乃就畵工家以墨調膩粉合
而成色諦¶視之曰與瞖色同矣肺腎為病無疑矣乃瀉
肺腎¶之邪而以入陽明之藥為之使既効矣而他日病¶
復作者三其所從來之經與瞖色各異乃復以意消¶息
之曰諸脉皆屬於目脉病則目從之此必經絡¶不調經
不調則目病未已也問之果然因如所論¶而治之疾遂
<pb:KR4d0420_WYG_037-21b>
不作馮内翰叔獻之妷櫟年十五六¶病傷寒目赤而頓
渴脉七八至毉欲以承氣下之¶已煑藥而明之適從外
來馮告之當用承氣明之<md:KR4d0420_SBCK_037-19a>¶切脉大駭曰幾殺此兒内經
有言在脉諸數為熱¶諸遲為寒今脉八九至是熱極也
而㑹要大論云¶病有脉從而病反者何也脉至而從按
之不鼓諸¶陽皆然此傳而為隂證矣趣持薑附來吾當
以熱¶因寒用法處之藥未就而病者爪甲變頓服者八¶
兩汗尋出而愈陜帥郭巨濟病偏枯二指著足底¶不能
<pb:KR4d0420_WYG_037-22a>
伸迎明之京師明之至以長鍼刺委中深至¶骨而不知
痛出血二三升其色如墨又且謬剌之¶如是者六七服
藥三月病良愈裴擇之夫人病寒¶熱月事不至者數年
以喘𠻳矣醫者率以蛤蜊桂附<md:KR4d0420_SBCK_037-19b>¶之等投之明之曰不然
夫病隂為陽所搏温劑太¶過故無益反害投以寒血之
藥則經行矣巳而果¶然宣徳侯經歴之家人病崩漏醫
莫能效明之切¶脉且以紙疏其證多至四十餘種為藥
療之明日¶而二十四證减前後五六日良愈侯厚謝而
<pb:KR4d0420_WYG_037-22b>
去明¶之設施皆此類也戊戌之夏予將還太原其子執¶
中持所謂㑹要者來求為序引廼以如上事冠諸¶篇使
學者知明之之筆於書其已試之効葢如此¶云閏月望
日河東元某書於范尊師之正一宫¶
　　　元氏集驗方序<md:KR4d0420_SBCK_037-20a>¶予家舊所藏多毉書往往出於先世手澤喪亂以¶來寶
惜固䕶與身存亡故巻帙獨存壬寅冬閑居¶州里因録
予所親驗者為一編目之曰集騐方付¶搏拊軰使傳之
<pb:KR4d0420_WYG_037-23a>
且告之曰吾元氏由靖康迄今父¶祖昆弟仕宦南北者
又且百年官無一麾之寄而¶室乏百金之業其所得者
此數十方而巳可不貴¶哉十二月吉日書于讀書山之
東龕¶
　　　周氏衞生方序¶
定襄周侯夢卿弱冠從其兄户籍判官器之作舉¶子遭
罹兵亂投迹戎行屢以戰多取千户封佩金<md:KR4d0420_SBCK_037-20b>¶符然其舉
子習氣故在也中年以來頗以醫藥卜¶筮為事孤虚壬
<pb:KR4d0420_WYG_037-23b>
遁風角鳥占俱號精偹軍旅間病¶患倉猝為之投劑救
療既廣遂為專門之業以夏¶課綴葺之勤而移之芝术
葠桂之下好事者有祕¶方可責目前之効者必來告之
嵗月既久浸成巻¶帙凡若干巻若干首以周氏衞生方
目之予以世¶契之故得傳録焉竊謂毉藥大事也古人
以為藥¶猶兵然兵殺人之器善用之者能以殺人者生
人¶不善用之則反以生人者殺人世之君子留意于¶性
命之學者良有㫖哉予於周侯不獨美其已試<md:KR4d0420_SBCK_037-21a>¶之功與
<pb:KR4d0420_WYG_037-24a>
兼愛之心又以見其角逐風塵之際雖有¶獨掃千軍之
勇果非樂于戰鬬以人命為輕者故¶為道所以然者冠
諸篇遺山元某引¶
　
　
　
　
　
<pb:KR4d0420_WYG_037-24b>
　
　
　
　
　
　
　
　遺山集巻三十七<md:KR4d0420_SBCK_037-21b>¶<md:KR4d0420_SBCK_038-1a>¶
<pb:KR4d0420_WYG_038-1a>
欽定四庫全書
　遺山集巻三十八¶　　　　金　元好問　撰
　　銘
