# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:26.998507
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0529-012遺山先生文集-卷第十二.
<pb:KR4d0420_SBCK_012-1a>¶
遺山先生文集卷第十二¶
　　七言絶句¶
　　　　俳體雪香亭雜詠十五首(亭在故汴宮/仁安殿西)¶
滄海横流萬國魚茫茫神理竟何如六經管得書生¶
下濶劒長鎗不信渠¶
洛陽城闕變灰煙暮虢朝虞只眼前爲向杏園雙燕¶
道營巢何䖏過明年¶
落日青山一片愁大河東注不還流若爲長得熈春¶
在時上髙層望宋州¶
醇和旁近洞房環碧瓦參差竹木閑批奏内人輪上¶
<pb:KR4d0420_SBCK_012-1b>¶
直去年名姓在窓間(醇和/殿名)¶
天上三郎玉不如手中白雨趂花奴御屏零落宣和¶
筆留得華清按樂圖¶
詩仙詩鬼不謾欺時事先教夣裏知禁苑又經人物¶
散荒凉䑓榭水流遅(十年前商帥國噐方城夢/中得後二句為言如此)¶
金縷歌詞金曲巵百年人事鬂成絲重来未必春風¶
在更爲梨花住少時¶
楊柳随風散緑絲桃花臨水弄妍姿無端種下青青¶
竹恰到湘君淚盡時¶
琵琶心事曲中論曽笑明妃負漢恩明日天山山下¶
<pb:KR4d0420_SBCK_012-2a>¶
路不湏囬首望都門¶
爐薫浥浥帶輕隂翠竹髙梧水殿深去去氊車雪三¶
尺畫羅休縷麝香金(泥金色如麝/香宫中所尚)¶
羅綺深宫二十年更持桃李向誰妍人生只合梁園¶
死金水河頭好墓田¶
苦才多思是春風偏近騷人悵望中啼盡杜䳌枝上¶
血海棠明日更應紅¶
暖日晴雲錦樹新風吹雨打旋成塵宫園深閉無人¶
到自在流鶯哭暮春¶
萬尸千門盡有名眼中歴歴記經行賦家正有蕪城¶
<pb:KR4d0420_SBCK_012-2b>¶
筆一叚傷心畫不成¶
暮雲樓閣古今情地老天荒恨未平白髪纍臣幾人¶
在就中愁殺庾蘭成¶
　　　　春夕¶
數枝殘雪梅仍在幾日東風柳巳嬌春酒價髙無可¶
典小紅燈影莫相撩¶
　　　　梅花¶
一樹寒梅古寺邉荒山草木動春妍東家頼有詩人¶
在照影横枝莫自憐¶
　　　　溪上¶
<pb:KR4d0420_SBCK_012-3a>¶
短布單衣一幅巾暫来閑䖏避紅塵低昻自看水中¶
影好箇山間林下人¶
　　　　息軒楊祕監雪行圖¶
長路單衣怨僕僮無人說向息軒翁長安多少貂裘¶
客偏畫書生着雪中¶
　　　　楊煥然生子四首¶
掌上明珠慰老懐愁顔我亦爲君開異時載酒楊雄¶
宅知有迎門竹馬来¶
人家歡喜是生兒巷語街談緫入詩我欲去爲湯餅¶
客買羊沽酒約何時¶
<pb:KR4d0420_SBCK_012-3b>¶
半生辛苦坐耽書我笑先生老更迂生子但持門戸¶
了玄談何必似童烏¶
阿麟學語語牙牙七歳元郎髻巳了更醉使君湯餅¶
局児童他日記通家(阿麟張君/羙児子)¶
　　　　記夣¶
天上材官老不材從教兀兀走塵埃夣中望拜通明¶
殿曽見金書兩字来(戊子七月二十四日内郷徃盧氏宿走/馬/平/夜夢拜天帝/像遂觀法駕導引畫幄)¶
(最前負弩三人中有金書小字題/𥙿之者夢中不自知其為予也)¶
　　　　啓母石¶
書載塗山世共知誰傳頑石使人疑可憐少室老突¶
<pb:KR4d0420_SBCK_012-4a>¶
兀也𬒳人呼作阿姨¶
　　　　雜著四首¶
白髮劉郎老更痴人間那有後天期茂陵石馬專相¶
待種下蟠桃属阿誰¶
白髮中官觧道詩殷勤仍爲惜花枝雪香亭上清明¶
宴記得君王去歳時¶
六朝瓊樹掌中春逥首胡粧一面新生羡石家金谷¶
裏千年獨有墜樓人¶
燕語鶯啼百囀新長廊寂寂不逢人東君去作誰家¶
客花柳無情各自春¶
<pb:KR4d0420_SBCK_012-4b>¶
　　　　内鄉雜詩¶
行吟溪北復溪南風日烘人酒易酣無限春愁與誰¶
語梅花嬌小杏花憨¶
　　　　眉二首¶
香墨燒殘水麝塵内家新様入輕匀郭熈只爲呉山¶
老争信窓間有小顰¶
石緑香煤淺淡間多情長帶楚梅酸小詩擬寫春愁¶
様憶着分明下筆難¶
　　　　送窮¶
煎餅虚抛壒撒堆滿城都道送窮逥不如留取窮新¶
<pb:KR4d0420_SBCK_012-5a>¶
婦貴女何曽喚得来¶
　　　　三郷時作¶
山林鍾鼎不相兼說着浮名夣亦嫌菽水盡歡吾豈¶
敢老親自愛薺羹甜¶
　　　　出都¶
春閨斜月曉聞鶯信馬都門半醉醒官柳青青莫囬¶
首短長亭是断腸亭¶
　　　　癸巳五月三日北渡三首¶
道傍僵卧滿纍囚過去&KR0999;車似水流紅粉哭随囬鶻¶
馬爲誰一歩一逥頭¶
<pb:KR4d0420_SBCK_012-5b>¶
随營木佛賤於柴大樂編鍾滿市排虜掠幾何君莫¶
問大船渾載汴京来¶
白骨縱横似亂麻幾年桑梓變龍沙只知河朔生靈¶
盡破屋踈煙却數家(桑梓其剪為龍/沙乎郭璞語)¶
　　　　豋珂山寺三首¶
澹澹長空白鳥廽江山都入妙髙䑓六鰲只觧翻𬈑¶
渤不駕東南日觀来(太山在東南而/此山不之見)¶
悠悠誰了未生前一落泥塗又幾年堪笑長清郭明¶
府再来仍𬒳葛藤纏(長清郭明府自省夙世是此寺/比丘及作寺碑宛然筭沙語也)¶
白日紅塵徃復還深居那得似禪關出門應𬒳山僧¶
<pb:KR4d0420_SBCK_012-6a>¶
笑纔得雲林半日閑¶
　　　　夣中作(夢人請賦四禽語/其一泥滑滑也)¶
春泥滑滑滿春山慚媿幽禽喚客還安得便乗雙翼¶
去緑隂清晝伴君閑¶
　　　　奉詶子京禪師見贈之什三首¶
南風穩送北歸舡留得虚名一指禪崧少詩僧幾人¶
在因君廽望一凄然¶
舊逰重憶故人詩一點青燈兩鬂絲不似戒壇明月¶
夜杏花香裏唱歌時(徃在崧山時陪馮内翰雷御史/㳺戒壇詩中所道盖當時事也)¶
兵塵千里邈相望亂後相逢話更長若見山堂慿借¶
<pb:KR4d0420_SBCK_012-6b>¶
問幾時同宿賛公房¶
　　　　杏花¶
桃李前頭一樹春絳唇深注蠟猶新只嫌憨笑無人¶
管閙簇枯枝不肯匀¶
　　　　聊城寒食¶
輕隂何負探花期白髮於春自不宜城外杏園人去¶
盡煑茶聲裏獨支頥¶
　　　　姨母隴西君諱日作三首¶
竹馬青衫小小郎阿姨懐䄂阿孃香一龕白骨黄河¶
隔遥望梁門哭断腸¶
<pb:KR4d0420_SBCK_012-7a>¶
病起拈針眼未花團欒児女運司衙今年得在應猶¶
徤更好從頭說外家¶
寳鏡煌煌照九州埋藏曽及見諸劉鄷城今日無雷¶
煥紫氣誰當辨斗牛(陽曲劉氏家大寳鏡能照天地四方以前如/休咎其家埋地中人不得見也明昌㤗和中)¶
(北方兵動渠父子欲卜之一日先以旃幕障中庭乃扃閉門户甚嚴及掘鏡/岀光燿爛然一室盡明如𥘉日之照鏡中見北来兵騎穰穰無數餘三方都)¶
(無所睹因大駭曰不可不可即埋之姨母時伏床下得竊窺焉兵火/後此家唯一兒子在姨母能指鏡䖏存否則不知也故予詩及之)¶
　　　　　宿神霄北菴夣中作¶
素月流空散紫煙座中人物半神仙麗川徃事渾如¶
夣信手題詩一泫然¶
　　　　　夜雪¶
<pb:KR4d0420_SBCK_012-7b>¶
三更殘醉未全醒夣裏嬌児索乳聲茅屋不知門外¶
雪黄紬衾煖𥿄窓明¶
　　　　冠氏趙庄賦杏花四首¶
一樹生紅錦不如乳児粉抺紫䄡䄖花中誰有張箮¶
筆畫作宫池百子圖¶
文杏堂前千樹紅雲舒霞捲漲春風荒村此日腸堪¶
断廽首梁園是夣中¶
錦樹烘春爛不收看花人自爲花愁荒蹊明日知誰¶
到憑仗詩翁爲少留¶
東風誰道太狂生次第開花却有情聞道紀園千樹¶
<pb:KR4d0420_SBCK_012-8a>¶
錦一尊猶及醉清明¶
　　　　自趙庄歸冠氏二首¶
春華澹澹暁寒輕野草摇風半白青誰識杏花墻外¶
客舊曽家近麗川亭¶
杏園紅過雪披離楊柳無風緑線齊寒食人家在原¶
野乳鴉墻外盡情啼¶
　　　　戯贈白髮二首¶
鏡中昨日又明朝破屋春深雪未消摘下數莖聊自¶
笑貴人頭上不相饒¶
問愁何怨復何讐直要青春便白頭拚却鏡中渾似¶
<pb:KR4d0420_SBCK_012-8b>¶
雪且看渠待幾時休¶
　　　　戯題醉仙人圖¶
醉郷𥘉不恨東西桀日湯年一理齊門外山禽喚沽¶
酒胡蘆今後大家提(提胡籚沽羙/酒禽語也)¶
　　　　濟南雜詩十首¶
児時曽過濟南城暗筭存亡只自驚四十二年彈指¶
過只疑行䖏是前生¶
匡山聞有讀書堂行過山前笑一塲可惜世間無李¶
白今人多少賀知章¶
華山真是碧芙渠湖水湖光玉不如六月行人汗如¶
<pb:KR4d0420_SBCK_012-9a>¶
雨西城橋下見游魚¶
呉児洲渚是神僊罨畫溪光碧玉泉别有洞天君不¶
見鵲山寒食泰和年¶
石刻燒殘讌集辭雄樓傑觀想當時只應畫㦸清香¶
地多欠韋郎五字詩¶
斫来官樹午隂輕湖畔游人怕晚晴一夜靈泉菴上¶
宿四山風露覺秋生¶
白煙消盡凍雲凝山月飛来夜氣澄且向波間看玉¶
塔不湏橋畔覔金繩¶
入秋雲物便凄迷一道湖光樹影齊詩在鵲山煙雨¶
<pb:KR4d0420_SBCK_012-9b>¶
裏王家圖上舊曽題(王清卿家有/鵲山烟雨圖)¶
荷葉荷花爛熳秋鷺鷥飛近釣魚舟北城佳䖏經行¶
徧留着南山更一游¶
看山看水自由身着䖏題詩發興新日日扁舟藕花¶
裏有心長作濟南人¶
　　　　題觧飛卿山水卷¶
平生魚鳥最相親夣寐煙霞卜四鄰羡殺濟南山水¶
好幾時真作卷中人¶
　　　　趙士表山林暮雪圖爲髙良卿賦二首¶
颼颼林響四山風雪後人家閉戸中應𬒳火爐頭上¶
<pb:KR4d0420_SBCK_012-10a>¶
說水邉清殺兩詩翁¶
黄塵遮断山間夣白髮重㝷畫裏詩好似玉溪溪上¶
路醉和王老喚船時¶
　　　　倫鎮道中見槐花¶
名塲奔走競官榮一𥿄除書悮半生笑向槐花問前¶
事爲君忙了竟何成¶
　　　　題劉才卿湖石扇頭¶
幽磵雲疑雨未乾曲池踈竹共荒寒扇頭喚起西園¶
夣好似熈春閣下看¶
　　　　聞歌懐京師舊游¶
<pb:KR4d0420_SBCK_012-10b>¶
樓前誰唱緑腰催千里梁園首重逥記得杜家亭子¶
上信之欽用共聴来¶
　　　　鄭先覺幽禽照水扇頭¶
臨水華枝淡淡春水光華影兩無塵風流一枕西園¶
夣惆悵幽禽是故人¶
　　　　龍泉寺四首¶
懸麻白雨映層崖過盡行雲晚照開可是登臨動髙¶
興馬頭新自太行来¶
泉石煙霞自一家殘僧随分了生涯雞鳴山下題詩¶
客曽到靈巖不用誇¶
<pb:KR4d0420_SBCK_012-11a>¶
河邉羖䍽尚能飛無角無麟自一齊甲子紛紛更児¶
戯壁間休笑阜昌題(寺北齊時建又多劉豫/阜昌中石刻并題名)¶
遶渠寒溜夜潺潺說有蛟龍在石間可惜九天霖雨¶
手一泓泉水伴僧閑¶
　　　　李進之迃軒二首¶
白髮歸来世事新書生風味是清貧欹斜歴落從人¶
笑潦倒麤踈我自真¶
舉世營營共一途要来閑䖏費工夫入門且莫分賔¶
主不但君迃我更迃¶
　　　　出鎮州¶
<pb:KR4d0420_SBCK_012-11b>¶
汾水歸心日夜流孤雲飛䖏是松楸無端行近還郷¶
路却傍西山入相州¶
　　　　過邯鄲四絶¶
富貴榮華一嘆嗟依然夣裏說苕華千年幾度山河¶
改空指遺䑓是趙家¶
人事存亡不易知及時娱樂恨君遅後人共指藂䑓¶
笑三尺尭堦竟属誰¶
川原落落曙光開四顧河山亦壯哉前日少年今白¶
髮只應孤塔記曽来¶
死去生来不一身定知誰妄復誰真邯鄲今日題詩¶
<pb:KR4d0420_SBCK_012-12a>¶
客猶是黄粱夣裏人¶
　　　　楊祕監馬圖¶
大青小青天馬姿楊侯房星非畫師忽見奚官記前¶
事東華馳道晚凉時¶
　　　　竹溪夣遊圖¶
意外荒寒下筆親經營慘淡似詩人何時萬頃風煙¶
裏白髪刀騷一幅巾¶
　　　　藥正卿餉酒¶
宿醒未觧渇生塵驚見王弘餉酒人獨恨文書困佳¶
客不来同醉五更春¶
<pb:KR4d0420_SBCK_012-12b>¶
　　　　王都尉山水¶
平林漠漠數峯閑詩在岩姿隱顯間自是秦樓畫眉¶
手不能辛苦作荆関¶
　　　　贈絶藝杜生¶
迢迢離思父哀絃非撥非彈有别傳觧作江南断腸¶
曲新聲休數李龜年¶
　　　　趙大年秋溪戯鴨二首¶
寒沙折葦浙江彎詩在波㾗㓕没間前日扁舟人老¶
矣却從圖畫羡君閑¶
畫家朱粉不到䖏淡墨自覺天機深賣酒壚邉見崔¶
<pb:KR4d0420_SBCK_012-13a>¶
白王孫真有五湖心(米元章畫史趙昌王友崔/白但可為酒家遮墻壁耳)¶
　　　　自題二首¶
共笑詩人太瘦生誰從慘淡得經營千秋萬古逥文¶
錦只許蘇娘讀得成¶
千首新詩百首文藜羮不糝日欣欣鏡中自照心語¶
口後世何湏楊子雲¶
　　　　北歸經朝歌感寓三首¶
南来山勢漸坡陀蕩蕩川涂接大河馬上哦詩無好¶
語聊從白塔記朝歌¶
黄屋何曽土作階禍基休指九層䑓書生不見千年¶
<pb:KR4d0420_SBCK_012-13b>¶
後枉爲君王泣玉杯¶
墨翟區區不近情廽車曽此避虚名采薇唯有西山¶
老不逐時人信武成¶
　　　　内黄道中楚王廟荆公有誰合軍中稱亞¶
　　　　父却湏推譲内黄児之句因爲范増觧¶
　　　　嘲¶
一怒屠城一說留書生剛爲范増羞軍中老子関何¶
事付與児曹調沐猴¶
　　　　題蘇氏寳章¶
二老風流有典刑諸郎蘭玉映堦庭峨眉寳氣千年¶
<pb:KR4d0420_SBCK_012-14a>¶
在末數陳家聚徳星(長公忠義似顔平原欠公冲澹似林西/湖故字畫有不期合而合者最後数帖)¶
(所謂蘇氏三虎/叔黨為最怒耳)¶
　　　　劉氏明逺庵三首¶
豪氣元龍百尺樓功名塲上早抽頭路人不識閑居¶
士䄂手雍容活兩州¶
世間無物礙虚空宴坐經行一體同老眼不應随鏡¶
轉江山元只在胷中¶
落落雲間晚照開上方别有妙髙䑓栽花種柳明年¶
了柱杖𫾣門日日来¶
　　　　題李庭訓所藏雅集圖二首¶
<pb:KR4d0420_SBCK_012-14b>¶
萬古文章有至公百年奎璧照河東衣冠忽見明昌¶
筆更覺升平是夣中¶
景星丹鳯一千年合着丹青與世傳誰畫風流王李¶
郝大河南望淚如川(王謂仲澤李謂/長源郝謂仲純)¶
　　　　南関二首¶
風裏秋蓬不自由一生幾度過隆州無情團拍関前¶
水流盡朱顔到白頭¶
路轉川逥失繫舟更教兩驛過徐溝多情團拍關前¶
水却共清汾一䖏流(是日自徐/溝宿南關)¶
　　　　馬坊冷大師清真道院三首¶
<pb:KR4d0420_SBCK_012-15a>¶
水際茅齋星散居白雲閑伴五溪魚茂林脩竹山如¶
畫蘸碧軒中恐不如¶
枯蒲折葦障清彎十里風荷指顧間安得西湖展江¶
手亂鋪雲錦浸青山¶
静中人境兩翛然我亦因君有静縁巳約青山来枕¶
上水亭風榭看明年¶
　　　　惠崇獐猿圖¶
月嘯煙呼本不群筆頭同是一溪雲野情山態令人¶
羡世路機䦑不似君¶
　　　　寄史同年二首¶
<pb:KR4d0420_SBCK_012-15b>¶
情話通霄慰别離殷勤釀酒趂花期沁南只道梅花¶
早猶較歸程十日遅¶
相君許送買山錢晚歳鄰居定有縁一樹梅花一尊¶
酒知君東望亦凄然¶
　　　　宋周臣生子三首¶
試手君家助喜詩秋風丹桂長新枝昻霄聳壑他年¶
見木月同宫記此時(木月同宫五星家謂人/以此時生者長必貴)¶
玉季金昆世共賢天将文筆付家傳清新未要梅花¶
賦射虎留看第二篇(郷先生宋濟川/以射虎詩著名)¶
雛鳯来時鶴卵成兩児前後不多争阿寜觧語應湏¶
<pb:KR4d0420_SBCK_012-16a>¶
道猶是渠家百日兄¶
　　　　乞酒示皇甫季貞¶
醉頭慵舉睡昏昏夣裏青旗雪擁門枕上一杯風味¶
好糟床何䖏得茶渾¶
　　　　李白騎驢圖¶
八表神游下筆難畫師胸次自酸寒風流五鳯樓前¶
客枉作襄陽雪裏看¶
　　　　許由擲瓢圖¶
不知黄屋不知尭喧寂何心計一瓢我是許由𥘉不¶
爾只將盛酒杖頭挑¶
<pb:KR4d0420_SBCK_012-16b>¶
　　　　九月晦¶
松楸千里動悲哀說道逥家早晚逥九月忽驚今日¶
盡滿城風散𥿄錢灰¶
　　　　雜著¶
燒殘芻狗不能神一色貂裘繡帽新好箇路傍官堠¶
子經年端坐看行人¶
　　　　送窮¶
送君君去欲何之暫去還来也不辭但媿苦無相贈¶
物柳舡輕似去年時¶
　　　　即事¶
<pb:KR4d0420_SBCK_012-17a>¶
四長東州貢姓名阿茶能誦木蘭行元家近日添新¶
喜掌上寜児玉刻成(寧兒叔開小字阿/茶第四女字叔閑)¶
　　　　侯相公所藏雲溪圖曽命賦詩三首但記¶
　　　　其一云祖道東門未有涯田君方駕入宫¶
　　　　車秪應千古狼溪路人說山中宰相家相¶
　　　　公以體重不任歩趍詔許駕小車至朝殿¶
　　　　外門故予詩及之北渡後徃東平路經雲¶
　　　　溪因爲之賦¶
黄山圖子翰林詩千里東州有所思前日相公門下¶
客國亡家破獨来時¶
<pb:KR4d0420_SBCK_012-17b>¶
　　　　陳徳元竹石二首¶
一片春雲雨未乾兩枝新緑倚髙寒瘦龍不見金書¶
字試就宣和石譜看¶
萬石綱舡出太湖九州膏血一時枯阿誰種下中原¶
禍猶自昻藏入畫圖¶
　　　　同漕司諸人賦紅梨花二首¶
梨花曽比太真妃别有風流一叚竒白雪爲肌玉爲¶
骨淡粧濃抺緫相宜¶
瓊枝玉蘂静年芳知是何人與點粧可道海棠羞欲¶
死能紅能白更能香¶
<pb:KR4d0420_SBCK_012-18a>¶
　　　　呉子賢樗菴二首¶
入道樗形百醜全我知造物向君偏世間正有明堂¶
柱偃蹇風霜得幾年¶
廣莫𥘉無匠石過一丘一壑柰君何世間正有明堂¶
柱春草輸羸校幾多¶
　　　　太一蓮舟圖三首爲濟源奉先老師賦¶
(老師吾/宗盟)¶
泠泠風外到仙臞琢玉羊欣定不如六合空明一蓮¶
葉更湏遮眼要文書(仙人在蓮/葉卧看書)¶
仙人寜得此婆娑亡柰丹青狡猾何我與太虚同一¶
<pb:KR4d0420_SBCK_012-18b>¶
體也無蓮葉也無波¶
泰一青藜出漢年明窓開卷一欣然慿君莫問題詩¶
客不是韓駒第二篇¶
　　　　逰天壇雜詩十三首¶
芳樹隂隂鳥語譁緑雲晴雪映紅霞青山可是堪人¶
恨藏着中岩十里花¶
漫山白白與紅紅小樹伭藂看不供緫道楂花香氣¶
好就中偏愛玉瓏鬆(花名有/玉瓏鬆)¶
只願長城没徹頭豈知蒸土更堪憂秦人若見千年¶
後抱杵臨洮老死休(避秦/溝)¶
<pb:KR4d0420_SBCK_012-19a>¶
溪童相對采椿芽指似陽坡說種瓜想是近山營馬¶
少青林深䖏有人家¶
僊貓聲在洞中聞慿杖児童一問君同向燕家䑛丹¶
鼎不随雞犬上青雲(仙貓洞是日児子叔儀呼貓應者/土人傳燕家雞犬升天貓獨不去)¶
諸峯羅列擁朝䑓落日行雲一望開絶似太山山上¶
看分明齊嶺是徂徠¶
空翠霏煙海浪深鰲頭鵬背半浮沉不知脚底山多¶
少還盡平生未足心¶
湍聲洶洶落懸崖見說蛟龍擘石開安得天瓢一翻¶
倒躡雲平下看風雷(時旱甚/故云)¶
<pb:KR4d0420_SBCK_012-19b>¶
僊壇倒影鳯麟洲一道雲光挿素秋也是天公閑不¶
得海東移着海西頭¶
道民終不忘天台姓字依然在蜜崖爲問松䑓千歲¶
鶴白雲何䖏不歸来(近歲盧氏蜜崖人迹不及䖏有題字云道/民天台司馬承禎過松䑓即白雲老塟地)¶
僊人龍蹻玉爲鞭石穴留書世不傳弱水蓬萊三萬¶
里青山今古幾何年(近年人有得司馬先生石穴/所藏丹經予獲觀于山陽)¶
風期身後復身前一讀丹華似有縁八表神逰吾豈¶
敢或能揺筆賦垂天¶
擬着茅齋北斗平殘年細讀洗心經詩成應𬒳盧仝¶
笑曽見青山養伯齡(盧仝送伯齡出山云伯齡不厭山山不養/伯齡予以旱當出山故自戯云北斗平在)¶
<pb:KR4d0420_SBCK_012-20a>¶
(天壇/之後)¶
　　　　𥘉發潞州¶
潞州住乆似并州身去心留不自由白塔亭亭三十¶
里漳河東畔幾逥頭¶
　　　　雜詩六首道中作¶
䑕肝蟲臂復何辭坎止流行亦有時巳𬒳呉中喚傖¶
父却来河朔作炎児¶
隆州兵騎徃来衝客路灰郊更向東大似天教浣塵¶
土數程都在水聲中¶
懸崖飛瀑駭𥘉經白玉雙龍擊迅霆却恨暑天行過¶
<pb:KR4d0420_SBCK_012-20b>¶
速不曽赤脚踏清泠¶
黄華北下馬陵南佛屋燒殘有石龕想是故郷行欲¶
近粥麋渾覺水泉丼¶
荘休通蔽氐相妨郷社情親豈易忘司命果能還舊¶
觀髑髏端合羡侯王¶
鄉関白日照青天徒歩歸来亦可憐䄂裏新詩一千¶
首不愁錦繡褁山川¶
遺山先生文集卷第十二¶
