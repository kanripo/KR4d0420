# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:27.417990
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0529-021遺山先生文集-卷第二十一.
<pb:KR4d0420_SBCK_021-1a>¶
遺山先生文集卷第二十一¶
　　碑銘表誌碣¶
　　　　御史張君墓表¶
東平幕府從事張昉持文士李周卿所譔先御史¶
君行事之状請於僕言先御史在興定元光間於¶
州縣爲良民吏於臺閣爲材大夫朝譽藹然吾子¶
所知䘮亂之後挈家還郷社春秋雖高而神明未¶
衰乃一意與世絶㤗然以閉户讀書爲業者餘十¶
五年凡向之所以爲良民吏材大夫者未嘗一語及¶
之沈黙退譲齊魯大夫士翕然&KR0091;道之亦吾子所¶
<pb:KR4d0420_SBCK_021-1b>¶
知者棄養以来三見霜露而不肖孤以斗食之役¶
汨沒簿領間不得灑掃墳墓列𣗳碑表使先子名¶
德懿範闇焉而不彰誠懼一旦先狗馬填溝壑其¶
何以瞑目乎今属筆於子幸爲論次之以俟百世¶
之下僕嘗謂聖人澤後世深矣今虞芮有間田豊¶
鎬之間男女異路孔子近文王六七百歳故言衣¶
冠禮樂則莫齊魯爲盛冝矣百年以来東平劉莘¶
老斯立宣叔之祖孫文元賈公昌朝之家世滕陽¶
張丞相永錫日照清獻張公父子東阿壽國張公¶
肖國侯公叅政髙公奉髙丞㫖党公黄山内翰趙¶
<pb:KR4d0420_SBCK_021-2a>¶
公嵫陽内翰閻公敦厖耆艾海内取以爲法其餘¶
經明行脩由晦道商公醇徳王先生而下何可一¶
二数至於人代変革才智勇皆廢守道之士懷先¶
王之舊俗區區不能自巳者徃徃有之如御史君¶
者皆是也古有之魯無君子者斯焉取斯其澤及¶
後世之謂乎謹桉中奉大夫故治書侍御史守申¶
州刺史張君諱汝明字子玉世家汶上曽大父靖¶
大父彦皆潜徳弗耀父恕用君貴贈中議大夫母¶
程氏清河郡太君君三歳䘮父程母故衣冠家而¶
有賢行力課君學君亦能自𣗳立如成人弱冠櫂¶
<pb:KR4d0420_SBCK_021-2b>¶
大安元年經義進士第釋褐將仕郎調頴州泰和¶
縣主簿崇慶元年換懐州武陟簿丁内艱服除貞¶
祐四年由鹿邑簿入爲尚書省&KR0122;正大元年終更¶
擢同知嵩州軍州事盜入軍資庫而無迹可尋官¶
繫主者獄凡十餘人不住訊掠皆自誣服君時以¶
檄出及還繫者称屈君諦審知其寃即縱遣之不¶
数月諸黥卒以𧷢敗郡人以爲神明三年八月辟¶
許州長葛令未㡬政成農司以&KR0091;職聞及罷縣父¶
老上贐禮一無所受乃相率立祠以致去思之心¶
焉六年二月召爲太常愽士權&KR0101;察御史不半歳¶
<pb:KR4d0420_SBCK_021-3a>¶
遷户部員外&KR0048;七年八月授治書侍御史八年七¶
月遷禮部員外郎兼脩起居注俄陞歸德洽中兼¶
提舉河防學校常平漕司事不赴天興元年遥領¶
嵩州刺史二年二月改授申州以庚戌七月二十¶
有二日遘疾春秋七十有六終於東平遵化坊&KR0059;¶
第之正&KR0397;娶魏氏封清河縣君子男三人長即眆¶
也今爲東平萬户府經歴官遥領同知單州防禦¶
使事次曄次煦皆早卒男孫二人女孫一人尚㓜¶
孤子某以庚戌年八月之三日奉君之柩祔於汶¶
上由村里某原之先塋禮也君資禀厚重與人交¶
<pb:KR4d0420_SBCK_021-3b>¶
　敦信義平居恂恂似不能言及當官而行剛介有¶
　守論議純正人不能奪仕宦三十年家無餘資其¶
　他尚多可&KR0091;弗著著不爲窮達易節者銘曰¶
　　汶之洋洋思聖有堂禮樂衣冠此爲之郷維御¶
　史君尤魯士之良沉潜而剛𦒿艾而敦厖可以¶
　爲公卿大臣訓于四方昔徃矣秉筆帝旁藹然¶
　粹温如珪如璋今来斯微服褁粮衡門棲遅詠¶
　歌虞唐謂其逢也耶茫乎及夜舟之藏其不逢¶
　也耶泰焉如晚節之昌抱明月而長終懷舊俗¶
　而不忘在君爲樂天而識者涕滂林深而蘭芳¶
<pb:KR4d0420_SBCK_021-4a>¶
　風雨如晦而鷄鳴有常世無良史乆矣孰爲發¶
　幽潜之光¶
　　　　御史程君墓表¶
君諱震字威卿先世居雒陽元魏遷兩河豪右實¶
雲中三州遂爲東勝人曾大父𫉬慶大父緫質直¶
尚氣節鄉人有訟多就决之至于婚嫁䘮葬不能¶
給者亦借力焉父徳元自少日用俠聞嘗與群從¶
分財多所椎讓州里&KR0091;之後用君貴封太中大夫¶
雷内翰渊述世德之舊俻矣太中子八人長曰鼎¶
孝弟仁讓閨門肅睦有古君子之風以六赴廷試¶
<pb:KR4d0420_SBCK_021-4b>¶
賜第調濮州司候次曰雷由武弁起身官懐逺大¶
將軍君其第三子也資嚴毅雖所親不敢以非禮¶
犯之㓜日夣人呼爲御史故毎以諫輔自期章宗¶
明昌二年經童岀身補將仕佐郎泰和中年及注¶
授臨洮府司獄忻州司候判官以廉幹爲西京招¶
討司奏辟提控㳂邉營城粮草尋擢王剛牓詞賦¶
進士一科換&KR0367;師主簿宣宗幸汴梁入爲尚書省¶
令史時相知其可用不半歳特授南京警巡副使¶
秩滿例爲廣盈倉監攴納官興定&KR0004;辟舉法行¶
用薦者除陳留令將之官白府尹言縣務不治令¶
<pb:KR4d0420_SBCK_021-5a>¶
自任其責丞簿佐史輩無預焉幸無擾之使令得¶
盡力尹諾之既到官事無大小率自&KR0018;荷次官奉¶
行而巳時秋大旱冬十月乃雨歸徳行樞宻院𤼵¶
民牛運粮徐邳君爲使者言吾麥乗雨將入種牛¶
役興則無来歳計矣使者不能寛十日程耶民事¶
果集雖乏軍興吾不辭也使者怒而去君力畢農¶
種粮運亦如期而辦行院仍奏君要譽小民不以¶
軍食爲急朝廷不罪也既受代大司農奏課爲天¶
下第一御史䑓察能吏亦爲奏首且言可充䑓諫¶
亰東緫帥府奏辟經歴官不許乃拜&KR0101;察御史君¶
<pb:KR4d0420_SBCK_021-5b>¶
蒞職慨然有理輪之志即劾奏平章政事荆王以¶
陛下之子任天下之重不能上賛君父同濟艱難¶
頋乃專恃&KR0096;𫝑㓕棄典禮開納貨賂妄進退官吏¶
從&KR0119;奴𨽻侵漁細民名爲和市其實脅取諸所不¶
法不可一二数陛下不能正家而正天下難矣書¶
奏宣諭御史䑓程某敢言如此佗御史不當如是¶
耶且有㫖切責荆王岀内府銀使償物直敕司馬¶
杖大奴尤不法者数人於是&KR0096;貴皆爲歛手東方¶
頻歳飢饉盜賊蠭起特㫖以君攝治書侍御史兼¶
户部員外郎運亰師粮八万石賑徐邳君經畫饟¶
<pb:KR4d0420_SBCK_021-6a>¶
道十里一置驛羅弓刀以防㓂敓具斧斤以完噐¶
用備晋藥以起病疾&KR0134;𦔳藉以通留𣻉輦運相仍¶
如出祍席之上飢民踵来凡所以爲貸爲糴爲賑¶
贍忖度肥瘠無一失其當州民請於亰東帥府願¶
留我程御史以楅殘民帥府奏君行爲部官詔再¶
徃徐宿邳荆王積不平&KR0097;遣諸奴誘姦民徐璋造¶
飛語訟君於䑓諸相不爲奏而王獨奏之宣宗頗¶
直君欲勿問王執奏再三乃從之哀宗時在春宫¶
遣晋藥官王子玉諭㫖推問官程御史爲縣治行¶
第一&KR0101;察又稱職有罪無罪勿爲留難巳而璋伏¶
<pb:KR4d0420_SBCK_021-6b>¶
誣告君當還䑓在律官人與部民對訟無罪猶觧職¶
王風大理寺御史言天下事在以皆部民竟用是¶
罷官君泰然自豦都無巳仕之愠聚書深讀蓋將¶
終身焉天不假年以正大元年三月二十有一¶
日春秋四十有四終於亰師嘉善里之私第積官¶
大中大夫夫人史氏封安定郡君先君三年殁子¶
一人思温舉進士以某年月日舉君之柩柎於金¶
昌府芝田縣某里太中君之新塋禮也嗚呼生才¶
實難盡其才重爲難使君得時行道坐於廟堂分¶
别賢否其功烈可量也哉方行万里而車折其軸有才¶
<pb:KR4d0420_SBCK_021-7a>¶
無命古人所共嘆雖然地逺而位卑身㣲而言䡖¶
乃以一御史犯&KR0416;王之怒卒使&KR0096;貴落膽縉紳増氣雖¶
不遇而去伸眉髙談亦可以無愧天下矣尚何恨耶乃爲銘¶
曰曲士賣直見&KR0600;而慄鄙夫媕婀與鳬同波犯父¶
　子之至難孰絞訐而上劘横潰我障剛癉我阿¶
　鍊心成&KR0024;天之石&KR0108;筆爲却日之戈古有之和¶
　臣不忠忠臣不和彼容容者之所得奚後福之¶
　能多有山維嵩有水維河程君之名永世不磨¶
　　　　平叔墓銘¶
河間許古道真以直諌見称徳陵朝正大&KR0004;詣闕¶
<pb:KR4d0420_SBCK_021-7b>¶
拜章言八座率非其材省寺小臣有可任宰相者¶
不大升黜之則無以致中興章奏詔道真赴都堂¶
問孰可爲相道真以尚書省令史商衡對當是時¶
上新即大位經略四方思所以弘濟艱難者爲甚¶
力道真己得請居伊川即命驛召之落致仕復右¶
司諌天下想望風采道真亦慷慨願以人所不敢¶
言者爲天子言之及論天下事乃首以公爲可相¶
則公之材爲可知矣公字平叔商氏系出陳継遷¶
鄆七世祖南華府君諱懐欽官于曹遂占籍焉曽¶
祖諱岡以武弁入官宋末奏補從事換忠勇校尉¶
<pb:KR4d0420_SBCK_021-8a>¶
祖諱駒兩廷試教授鄉里考諱錫用公貴及封朝¶
請大夫妣王氏濮陽縣太君公朝請君之長子也¶
&KR0004;從鄉先生李昉方平學貧無以爲資方平愛其¶
才每賙恤之使得卒業年二十五登崇慶二年詞¶
賦進士第釋&KR0260;洛郊簿以㢘能換郿縣尋辟威戎¶
令時歳飢民無所於糴公白之行䑓得開倉賑貸¶
頼以全活者甚衆縣民爲之立祠再辟原武令以¶
例罷入爲尚書省令史歴粮草邉関知管差除三¶
房考再滿授户部主事兩月擢&KR0101;察御史又𠑽右¶
司都事於是朝廷知公蓋將大用矣改同知河平¶
<pb:KR4d0420_SBCK_021-8b>¶
軍節度使事不赴奏𠑽樞宻院經歴官遥領昌武¶
軍同知節度使事丞相莘公領陜西行䑓奏公偕¶
行充左右司員外郎宻院表留有㫖行䑓地重急¶
於用人可從丞相奏自是䑓事一决於公矣明年¶
召還行䑓𠕅上奏留之又明年丁内艱乃得還時¶
正大八年也十月起服中充秦藍緫帥府經歴官¶
正月河潼失守召主帥入援二月九日軍至陜將¶
由間道之啇州十一日抵盧氏山與北軍遇相拒¶
大雪中士卒飢不能戰是夜遂潰公爲北軍所得¶
欲䧏之令去巾不從將害公有止之者曰此忠孝¶
<pb:KR4d0420_SBCK_021-9a>¶
人也姑留之其夜公觧佩刀自剄時年四十七積¶
官至少中大夫濮陽縣伯食邑七百户賜𬗋金魚¶
袋初娶鄧氏再娶鄭氏並封濮陽縣君子男二人¶
長曰挺次曰隴安女一人適泗州司候安邑劉懋¶
公事長上以禮接下以誠與人交有終始家居亦¶
未嘗有愠容性𥊏學藏書数千卷古今金石遺文¶
人所不能致者徃徃有之南渡以来士大夫以捄¶
世之學自名高者闊略而無綂紀下者或屑屑於¶
簿書米塩之間公資雅重遇事不碌碌人所不能¶
措手率優爲之苟可以利物則死生禍福不復計¶
<pb:KR4d0420_SBCK_021-9b>¶
平居以大事自任而人亦以大任期之至今評者¶
以公用違其長使文卒然就一死爲世所惜也孤¶
子挺等以某年月日奉公衣冠葬於某原好問辱¶
公知爲厚敢述梗槩而爲之銘以&KR0009;招魂之詞詞曰¶
　唐虞之世麟鳯游出非其時聖爲憂黃琮禮天¶
帝所休毀之櫝中孰汝&KR0311;海内茂異君上流坐之¶
廟堂衆職脩天路阻長徃莫由維兕有角不我¶
　投人以死諱我則求衣冠李衞汙褐裘氣息奄¶
　奄藏&KR0017;幽禽息鳥視天爲囚枯龜千年一蜉蝣¶
　𢌿君完節乃所酬不然報施神其尤河濟之水¶
<pb:KR4d0420_SBCK_021-10a>¶
　無千秋&KR0002;孫&KR0002;子公且侯豆𥸅奔走物㓗差魂¶
　&KR0006;歸居安此丘北隂莾墟不可留¶
　　　希顔墓銘¶
南渡以来天下称宏傑之士三人曰髙廷玉獻臣¶
李純甫之純雷淵希顔獻臣雅以竒節自&KR0018;名士¶
喜從之㳺有衣冠龍門之目衞紹王時公卿大臣¶
多言獻臣可任大事者紹王方重吏員䡖進士至¶
謂髙廷玉人材非不佳恨其出身不正耳大安末¶
自左右司郎官出爲河南府治中卒以髙材爲尹¶
所忌瘐死雒陽獄中之純以薊州軍事判官上書¶
<pb:KR4d0420_SBCK_021-10b>¶
論天下事道陵竒之詔𠫵淮上軍仍驛遣之泰和¶
中朝廷無事士大夫以宴飲爲常之純於朋㑹中¶
或堅坐深念咄咄嗟唶&KR0002;有旦夕憂者或問之故之¶
純曰中原以一部族待朔方兵然竟不知其牙帳¶
所在吾見華人爲所魚肉去矣聞者訕𥬇之曰四¶
方承平餘五六十年百歳無狗吠之警渠不以時¶
自娯樂乃妖言耶未㡬北方兵動之純從軍還知¶
大事己去無復仕進意蕩然一放於酒未嘗一日¶
不飲亦未嘗一飲不醉談𥬇此世&KR0002;不足玩者貞¶
祐末嘗召爲右司都事巳而擯不用希顔正大&KR0004;¶
<pb:KR4d0420_SBCK_021-11a>¶
拜監察御史時主上新即大位宵衣旰食思所以¶
弘濟艱難者爲甚力希顔以爲天子冨於春秋有¶
能致之資乃拜章言五事大略謂精神爲可飬&KR0004;¶
心爲可保人君以進賢退不肖爲職不宜妄費曰¶
力以親有司之事上嘉納焉庚寅之冬朔方兵突¶
入倒廻谷𫝑甚張平章芮公逆擊之突&KR0016;退走填¶
壓谿谷間不可勝筭乗𫝑席卷則當有謝玄淝水¶
之勝諸將相異同欲釋勿追奏至廷議亦以爲勿¶
追便希顔上書以破朝臣孤注之論謂機不可失¶
小勝不足保天所予不得不取引援&KR0055;切灼然易¶
<pb:KR4d0420_SBCK_021-11b>¶
見而主兵者沮之䇿爲不行後京兆鳯翔報北¶
兵狼狽而西馬多不暇入䘖数日後知無追兵乃¶
聚而攻鳯翔朝廷始悔之至今以一日縱敵爲當¶
國者之恨凡此三人者行輩相及交甚&KR0172;氣質亦¶
略相同而希顔以名義自檢彊行而必致之則與¶
二子爲絶異也蓋自近朝士大夫始知有經濟之¶
學一時有重名者非不多而獨以獻臣爲称首獻¶
臣之後士論在之純純之後在希顔希顔死遂有人¶
物𣺌然之嘆三人者皆無所遇合獨於希顔尤嗟¶
惜之云希顔别字季黙渾源人考諱思大定末仕¶
<pb:KR4d0420_SBCK_021-12a>¶
爲同知北京路轉運使事希顔其暮子也崇慶二¶
年中黄裳榜進士乙科釋&KR0260;涇州録事不赴換東¶
平府録事以勞績遥領東阿縣令調徐州&KR0026;察判¶
官召爲荆王府文學兼記室叅軍轉應奉翰林文¶
字同知制誥兼國史院編脩官考滿再任俄拜&KR0101;¶
察御史以公事免用宰相侯莘卿蒍除太學慱士¶
還應奉終于翰林脩撰累官太中太夫娶侯氏子¶
男二人公孫八歳宜翁四歳女二人長嫁進士陳¶
某其㓜在室&KR0004;希顔在東平東平河朔重兵豦也¶
驕將悍卒𠋣外㓂爲重自行臺以下皆務爲摩¶
<pb:KR4d0420_SBCK_021-12b>¶
拊之希顔莅官所以自律者甚嚴出入軍中&KR0367;然¶
不爲屈故頗有喧嘩者不数月䦒巷間家有希顔¶
畫像雖大將亦不敢以新進書生遇之嘗爲户部¶
髙尚書唐卿所辟&KR0096;遂平縣事時年少氣銳擊豪¶
右發奸伏一縣畏之稱爲神明及以御史延行河¶
南得賍吏尤不法者榜掠之有至四五百者道出¶
遂平百姓相傳雷御史至豪猾望風遁去蔡下一¶
兵與&KR0096;貴有連脫役遁田間時以藥毒殺民家馬¶
牛而以小直脅取之希顔捕得数以前後罪立杖¶
殺之老㓜聚&KR0026;万口稱快馬爲不得行然亦坐是¶
<pb:KR4d0420_SBCK_021-13a>¶
失官希顔三歳䘮父七歳養於諸兄年十四五¶
貧無以爲資乃以冑子入國學便能自𣗳立如¶
成人不二十游公卿間太學諸人莫敢與之齒渡¶
河後學益慱文益竒名益重爲人軀翰雄偉髯張¶
口哆顔渥册眼如望羊遇不平則疾惡之氣見於顔¶
間或嚼齒大駡不休雖痛自摧折猝亦不能變也¶
食兼三四人飲至数斗不亂杯酒淋漓談謔間作¶
辭氣縱横如戰國游士歌謡慷慨如𨵿中豪傑料¶
事成敗如𪧐將能得小人根株窟穴如古能吏其¶
操心危慮患&KR0055;則又似夫所謂孤臣孽子者平¶
<pb:KR4d0420_SBCK_021-13b>¶
生慕孔融田疇陳元龍之爲人而人亦以古人期¶
之故雖其文章號一代不数人而在希顔仍爲餘¶
事耳希顔年四十六以八年辛卯八月二十有三¶
日暴卒後二日葬戴楼門外三王寺之西若干歩¶
好問與太原王仲澤哭之因謂仲澤言星殞有占¶
山石崩有占水断流有占斯人已矣瞻鳥爰止不¶
知於誰之屋耳其十月北兵由漢中道襲荆㐮京¶
師戒嚴銘曰¶
　維季默父起营平弱齡飛鶱振厥声俻具文武¶
　任公卿百出其一世已驚紫髯八尺傾漢庭前¶
<pb:KR4d0420_SBCK_021-14a>¶
　有趙張耻自名目中之敵無遁情太息流涕請¶
　進兵揜聦不及馳迅霆一日可復齊百城天網¶
　四面開鯢鯨砥柱不捄洪濤傾望君佐王正&KR0022;¶
　經或當著言垂日星一債不起誰使令如秦而¶
　帝寕勿生不然亦當蹈東溟元精烱烱賦子形¶
　溘焉寕與一物并千年紫氣鬱上征知有龍劒¶
　留泉扄何以驗之石有銘¶
　　大司農丞康君墓表¶
君諱錫字伯禄姓康氏世爲寕晋人大父諱成嘗¶
與昆弟分財他田宅定無所問止取南中生口十餘¶
<pb:KR4d0420_SBCK_021-14b>¶
人縱爲民而巳以故家獨貧考諱溢少爲里胥資¶
純　篤縣令者𠋣之以納賄及令爲御史所劾溢自¶
念言直則令被罪終世不齒渠官長而我以事證¶
之何以立於世乃自縊而死令竟以無跡可尋𫉬¶
免伯禄既孤飬於外祖田氏田見伯禄骨骼異他¶
兒謂當有望使之應童子舉飲食臥起躬自調護備¶
極劳苦得觧赴都一日暮行茭葦中懼爲同行者¶
所遺至&KR0018;之而趍及長師柏鄉王翰周輔束脩不¶
能備周輔與諸生共賙給之中崇慶二年進士第¶
釋&KR0260;櫟陽簿警廵判官辟彭原今入爲尚書省&KR0122;¶
<pb:KR4d0420_SBCK_021-15a>¶
考滿遷開封府判官俄拜監察御史言宰相侯摯¶
師安石非相材提㸃近侍局宗室安之聲𫝑㷔㷔¶
公門請托不可使乆在禁近朝議偉之選授右司¶
都事遷京南路大司農丞破上蔡諸縣群不逞把¶
持之黨彈種人以賍汚尤狼藉者五六輩宰相有¶
不&KR0003;者云康錫不欲吾種人在仕路耶因以飛語¶
中之出為河中府治中充行尚書六部&KR0048;中城䧟¶
投水死時年四十八伯禄孝於毋友於其弟有㤙¶
義於朋友從仕則死心奉公以為民古所謂公家¶
之利知無不為者唯伯禄為然同年生如雷御史¶
<pb:KR4d0420_SBCK_021-15b>¶
希顔兾都司京父宋内翰飛卿之等名士数十人¶
世以比唐曰龍虎牓至論公輔大噐尚以伯禄為¶
稱首云歳戊申秋九月予過寕晋伯禄之從弟鋭¶
招魂葬柏禄於唐城郷東南五里之先瑩以其第¶
三子阿千爲之後伯禄先娶薊州㳺氏再娶魯山¶
張氏皆封京兆縣君一子彭原張出殁於京師之¶
兵銘曰¶
　　仕以義行死與義俱義存義亡葬何計乎江¶
　　魚寕晋之墟維君之居眷焉顧之泣涕漣如¶
　　豈無蛟蜃之波以投𢌿乎讒夫百&KR0010;而下有¶
<pb:KR4d0420_SBCK_021-16a>¶
　　歷九関為上訴者其有&KR0003;歟¶
　　　　聶元吉墓誌銘¶
元吉諱天驥姓聶氏代之五䑓人元吉其字也父¶
諱明自先世雄於財而以隂德聞里中用元吉貴¶
封太中大夫元吉其長子也弱冠登進士第釋褐¶
汝隂簿轉睢州司候㢘舉封丘令入為尚書省邉¶
関粮草房令史考滿授吏部主事權&KR0101;察御史夏¶
人請和使者玄市於㑹同舘外戚有身自貿易于¶
其間者元吉以大官近利失朝廷體且取䡖外夷¶
彈之遂忤太后㫖除同知汝州防禦使事未赴為¶
<pb:KR4d0420_SBCK_021-16b>¶
陜西行䑓所辟仍用薦書遥領金安軍節度副使¶
兼行尚書省都事不半歳入為右司員外&KR0048;例授¶
京兆府治中衞州行尚書六部事慶陽圍急朝議¶
以宿州緫帥徃捄之奏克經歷官圍解從别將守¶
邠將欲棄州而東元吉陳&KR0003;利害力止之不從將¶
坐是&KR0013;繫辭連元吉降授京兆治中尋有訟其寃¶
者即召為開封府簽事旬月還右司員外&KR0048;丁太¶
夫人憂未百日而奪哀復職車駕東遷公在留中¶
賊殺二相兵及元吉臥創二十許日醫言可治公¶
誓之以死死之二日權厝某所娶王氏子男二人¶
<pb:KR4d0420_SBCK_021-17a>¶
長黄童次玄童女三人長嫁進士張伯豪孝友有父¶
風夫殁歸在室元吉既葬之明日女不勝哀慕絶¶
脰而死時亂巳極凌奪烝報無復人紀女獨以大¶
義自皃士大夫賢之有爲泣下者其二尚㓜&KR0004;元¶
吉以衛紹王崇慶二年登科時雷希顔淵宋飛卿¶
九嘉商平叔衡張正卿天綱冀京父禹錫康伯&KR0122;¶
錫皆在選中朝野以爲得人而元吉起田畝能以¶
雅道自將踐歴䑓閣&KR0002;素宦然諸人多以爲不及¶
也予與元吉同郷里年相&KR0002;仕相及然元吉重遅¶
予資卞急元吉耿耿自信未嘗以言下人予則矯¶
<pb:KR4d0420_SBCK_021-17b>¶
枉過直率屈巳以徇物道不同不相爲謀故雖與¶
之同郷里年相&KR0002;仕相及而交未嘗合也今元吉¶
巳矣予惜其有志於世世亦望焉而卒之無所就¶
也乃爲之銘以哀之辭曰¶
　　巖牆之死匪曰正命義存義亡何&KR0244;非正天¶
　　奪予衆力獨奚競多夀辱随&KR0578;目爲竟善乎¶
　　子程子之言曰今世之士其無幸歟展布其¶
　　四體未有以爲容也而得栱梏萌意於方寸¶
　　未有毫末也而觸機穽吾於吾元吉誠愛其¶
　　得所以死而死然亦悲夫抱一㮣之操泯泯¶
<pb:KR4d0420_SBCK_021-18a>¶
　　黙黙少不能俟天之定也¶
遺山先生文集卷第二十一¶
<pb:KR4d0420_SBCK_021-18b>¶
