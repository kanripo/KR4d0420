# -*- mode: mandoku-view -*-
#+TITLE: 遺山集
#+DATE: 2015-09-23 10:25:39
#+PROPERTY: JUAN 21

¶
　　　御史張君墓表¶
東平幕府從事張昉持文士李周卿所撰先御史¶君行
事之状請於僕言先御史在興定元光間於¶州縣為良
民吏於臺閣為材大夫朝譽藹然吾子¶所知䘮亂之後
挈家還鄉社春秋雖髙而神明未¶衰乃一意與世絶㤗
<pb:KR4d0420_WYG_021-1b>
然以閉户讀書為業者餘十¶五年凡向之所以為良民
吏材大夫者未嘗一語及¶之沉黙退讓齊魯大夫士翕
然稱道之亦吾子所<md:KR4d0420_SBCK_021-1b>¶知者棄養以來三見霜露而不肖
孤以斗食之役¶汨沒簿領間不得灑掃墳墓列樹碑表
使先子名¶徳懿範闇焉而不彰誠懼一旦先狗馬填溝
壑其¶何以瞑目乎今屬筆於子幸為論次之以俟百世¶
之下僕嘗謂聖人澤後世深矣今虞芮有閒田豐¶鎬之
間男女異路孔子近文王六七百嵗故言衣¶冠禮樂則
<pb:KR4d0420_WYG_021-2a>
莫齊魯為盛宜矣百年以來東平劉莘¶老斯立宣叔之
祖孫文元賈公昌朝之家世滕陽¶張丞相永錫日照清
獻張公父子東阿壽國張公¶蕭國侯公叅政髙公奉髙
丞㫖党公黄山内翰趙<md:KR4d0420_SBCK_021-2a>¶公嵫陽内翰閻公敦龎耆艾海
内取以為法其餘¶經明行修由晦道商公醇徳王先生
而下何可一¶二數至於人代變革才智勇皆廢守道之
士懐先¶王之舊俗區區不能自巳者徃徃有之如御史
君¶者皆是也古有之魯無君子者斯焉取斯其澤及¶後
<pb:KR4d0420_WYG_021-2b>
世之謂乎謹按中奉大夫故治書侍御史守申¶州刺史
張君諱汝明字子玉世家汶上曽大父靖¶大父彦皆潛
徳弗耀父恕用君貴贈中議大夫母¶程氏清河郡太君
君三嵗䘮父母程故衣冠家而¶有賢行力課君學君亦
能自樹立如成人弱冠擢<md:KR4d0420_SBCK_021-2b>¶大安元年經義進士第釋褐
将仕郎調潁州泰和¶縣主簿崇慶元年換懐州武陟簿
丁内艱服除貞¶祐四年由鹿邑簿入為尚書省掾正大
元年終更¶擢同知嵩州軍州事盗入軍資庫而無迹可
<pb:KR4d0420_WYG_021-3a>
尋官¶繫主者獄凡十餘人不住訊掠皆自誣服君時以¶
檄出及還繫者稱屈君諦審知其寃即縱遣之不¶數月
諸黥卒以贓敗郡人以為神明三年八月辟¶許州長葛
令未幾政成農司以稱職聞及罷縣父¶老上贐禮一無
所受乃相率立祠以致去思之心¶焉六年二月召為太
常博士權監察御史不半嵗<md:KR4d0420_SBCK_021-3a>¶遷户部員外郎七年八月
授治書侍御史八年七¶月遷禮部員外郎兼修起居注
俄陞歸徳治中兼¶提舉河防學校常平漕司事不赴天
<pb:KR4d0420_WYG_021-3b>
興元年遥領¶嵩州刺史二年二月改授申州以庚戌七
月二十¶有二日遘疾春秋七十有六終於東平遵化坊
私¶第之正寝娶魏氏封清河縣君子男三人長即昉¶也
今為東平萬户府經歴官遥領同知單州防禦¶使事次
&KR0110;次煦皆早卒男孫二人女孫一人尚㓜¶孤子某以庚
戌年八月之三日奉君之柩祔於汶¶上由村里某原之
先塋禮也君資禀厚重與人交<md:KR4d0420_SBCK_021-3b>¶敦信義平居恂恂似不
能言及當官而行剛介有¶守論議純正人不能奪仕宦
<pb:KR4d0420_WYG_021-4a>
三十年家無餘資其¶他尚多可稱弗著著不為窮達易
節者銘曰¶
　汶之洋洋思聖有堂禮樂衣冠此為之鄉維御¶史君
　尤魯士之良沉潛而剛耆艾而敦龎可以¶為公卿大
　臣訓于四方昔徃矣秉筆帝旁藹然¶粹温如圭如璋
　今來斯微服裹粮衡門棲遲詠¶歌虞唐謂其逢也耶
　茫乎及夜舟之蔵其不逢¶也耶㤗然如晚節之昌抱
　明月而長終懐舊俗¶而不忘在君為樂天而識者涕
<pb:KR4d0420_WYG_021-4b>
　滂林深而蘭芳<md:KR4d0420_SBCK_021-4a>¶風雨如晦而雞鳴有常世無良史乆
　矣孰為發¶幽潛之光¶
　　　御史程君墓表¶
君諱震字威卿先世居雒陽元魏遷兩河豪右實¶雲中
三州遂為東勝人曽大父獲慶大父緫質直¶尚氣節鄉
人有訟多就决之至於婚嫁䘮葬不能¶給者亦借力焉
父徳元自少日用俠聞嘗與羣從¶分財多所推譲州里
稱之後用君貴封太中大夫¶雷内翰淵述世徳之舊備
<pb:KR4d0420_WYG_021-5a>
矣太中子八人長曰鼎¶孝弟仁譲閨門肅睦有古君子
之風以六赴廷試<md:KR4d0420_SBCK_021-4b>¶賜第調濮州司候次曰雷由武弁起
身官懐逺大¶将軍君其第三子也資嚴毅雖所親不敢
以非禮¶犯之㓜日夢人呼為御史故毎以諌輔自期章
宗¶明昌二年經童出身補将仕佐郎泰和中年及注¶授
臨洮府司獄忻州司候判官以亷幹為西京招¶討司奏
辟提控㳂邉營城粮草尋擢王剛牓詞賦¶進士乙科換
偃師主簿宣宗幸汴梁入為尚書省¶令史時相知其可
<pb:KR4d0420_WYG_021-5b>
用不半嵗特授南京警廵副使¶秩滿例為廣盈倉監支
納官興定初辟舉法行¶用薦者除陳留令将之官白府
尹言縣務不治令<md:KR4d0420_SBCK_021-5a>¶自任其責丞簿佐史輩無與焉幸無
擾之使令得¶盡力尹諾之既到官事無大小率自負荷
次官奉¶行而已時秋大旱冬十月乃雨歸徳行樞宻院
發¶民牛運粮徐邳君為使者言吾麥乗雨将入種牛¶役
興則無來歲計矣使者不能寛十日程耶民事¶果集雖
乏軍興吾不辭也使者怒而去君力畢農¶種粮運亦如
<pb:KR4d0420_WYG_021-6a>
期而辦行院仍奏君要譽小民不以¶軍食為急朝廷不
罪也既受代大司農奏課為天¶下第一御史䑓察能吏
亦為奏首且言可充臺諫¶京東總帥府奏辟經歴官不
許乃拜監察御史君<md:KR4d0420_SBCK_021-5b>¶蒞職慨然有埋輪之志即劾奏平
章政事荆王以¶陛下之子任天下之重不能上贊君父
同濟艱難¶顧乃專恃權勢滅棄典禮開納貨賂妄進退
官吏¶從㬰奴𨽻侵漁細民名為和市其實脅取諸所不¶
法不可一二數陛下不能正家而正天下難矣書¶奏宣
<pb:KR4d0420_WYG_021-6b>
諭御史䑓程某敢言如此佗御史不當如是¶耶且有㫖
切責荆王出内府銀使償物直敕司馬¶杖大奴尤不法
者數人於是權貴皆為歛手東方¶頻歲饑饉盗賊蠭起
特㫖以君攝治書侍御史兼¶户部員外郎運京師粮八
萬石賑徐邳君經畫饟<md:KR4d0420_SBCK_021-6a>¶道十里一置驛羅弓刀以防冦
敓具斧斤以完器¶用備醫藥以起病疾勸助藉以通留
滯輦運相仍¶如出袵席之上饑民踵來凡所以為貸為
糴為賑¶贍忖度肥瘠無一失其當州民請於京東帥府
<pb:KR4d0420_WYG_021-7a>
願¶留我程御史以福殘民帥府奏君行為部官詔再¶徃
徐宿邳荆王積不平宻遣諸奴誘姦民徐璋造¶飛語訟
君於臺諸相不為奏而王獨奏之宣宗頗¶直君欲勿問
王執奏再三乃從之哀宗時在春宫¶遣醫藥官王子玉
諭㫖推問官程御史為縣治行¶第一監察又稱職有罪
無罪勿為留難巳而璋伏<md:KR4d0420_SBCK_021-6b>¶誣告君當還臺在律官人與
部民對訟無罪猶解職¶王風大理寺御史言天下事在
所皆部民竟用是¶罷官君泰然自處都無已仕之愠聚
<pb:KR4d0420_WYG_021-7b>
書深讀蓋将¶終身焉天不假年以正大元年三月二十
有一¶日春秋四十有四終於京師嘉善里之私第積官¶
太中大夫夫人史氏封安定郡君先君三年歿子¶一人
思温舉進士以某年月日舉君之柩祔於全¶昌府芝田
縣某里太中君之新塋禮也嗚呼生才¶實難盡其才重
為難使君得時行道坐於廟堂分¶别賢否其功烈可量
也哉方行萬里而車折其軸有才<md:KR4d0420_SBCK_021-7a>¶無命古人所共嘆雖
然地逺而位卑身㣲而言輕¶乃以一御史犯彊王之怒
<pb:KR4d0420_WYG_021-8a>
卒使權貴落膽縉紳増氣雖¶不遇而去伸眉髙談亦可
以無愧天下矣尚何恨耶乃為銘¶曰
　曲士賣直見豺而慄鄙夫媕婀與鳬同波犯父¶子之
　至難孰絞訐而上劘横潰我障剛癉我阿¶錬心成補
　天之石奮筆為却日之戈古有之和¶臣不忠忠臣不
　和彼容容者之所得奚後福之¶能多有山維嵩有水
　維河程君之名永世不磨¶
　　　平叔墓銘
<pb:KR4d0420_WYG_021-8b>
河間許古道真以直諌見稱徳陵朝正大初詣闕<md:KR4d0420_SBCK_021-7b>¶拜章
言八座率非其材省寺小臣有可任宰相者¶不大升黜
之則無以致中興章奏詔道真赴都堂¶問孰可為相道
真以尚書省令史商衡對當是時¶上新即大位經畧四
方思所以𢎞濟艱難者為甚¶力道真已得請居伊川即
命驛召之落致仕復右¶司諌天下想望風采道真亦慷
慨願以人所不敢¶言者為天子言之及論天下事乃首
以公為可相¶則公之材為可知矣公字平叔商氏系出
<pb:KR4d0420_WYG_021-9a>
陳繼遷¶鄆七世祖南華府君諱懐欽官於曹遂占籍焉
曽¶祖諱岡以武弁入官宋末奏補從事換忠勇校尉<md:KR4d0420_SBCK_021-8a>¶祖
諱駒兩廷試教授鄉里考諱錫用公貴及封朝¶請大夫
妣王氏濮陽縣太君公朝請君之長子也¶初從鄉先生
李昉方平學貧無以為資方平愛其¶才毎賙恤之使得
卒業年二十五登崇慶二年詞¶賦進士第釋褐洛郊簿
以亷能換郿縣尋辟威戎¶令時嵗饑民無所於糴公白
之行臺得開倉賑貸¶頼以全活者甚衆縣民為之立祠
<pb:KR4d0420_WYG_021-9b>
再辟原武令以¶例罷入為尚書省令史歴粮草邉闗知
管差除三¶房考再滿授户部主事兩月擢監察御史又
充右¶司都事於是朝廷知公蓋将大用矣改同知河平<md:KR4d0420_SBCK_021-8b>¶軍節度使事不赴奏充樞宻院經歴官遥領昌武¶軍同
知節度使事丞相莘公領陜西行臺奏公偕¶行充左右
司員外郎宻院表留有㫖行臺地重急¶於用人可從丞
相奏自是䑓事一决於公矣明年¶召還行臺再上奏留
之又明年丁内艱乃得還時¶正大八年也十月起服中
<pb:KR4d0420_WYG_021-10a>
充秦藍總帥府經歴官¶正月河潼失守召主帥入援二
月九日軍至陜将¶由間道之商州十一日抵盧氏山與
北軍遇相拒¶大雪中士卒饑不能戰是夜遂潰公為北
軍所得¶欲降之令去巾不從将害公有止之者曰此忠
孝<md:KR4d0420_SBCK_021-9a>¶人也姑留之其夜公解佩刀自剄時年四十七積¶官
至少中大夫濮陽縣伯食邑七百户賜紫金魚¶袋初娶
鄧氏再娶鄭氏並封濮陽縣君子男二人¶長曰挺次曰
隴安女一人適泗州司候安邑劉懋¶公事長上以禮接
<pb:KR4d0420_WYG_021-10b>
下以誠與人交有終始家居亦¶未嘗有愠容性嗜學藏
書數千巻古今金石遺文¶人所不能致者徃徃有之南
渡以來士大夫以捄¶世之學自名髙者闊略而無統紀
下者或屑屑於¶簿書米鹽之間公資雅重遇事不碌碌
人所不能¶措手率優為之苟可以利物則死生禍福不
復計<md:KR4d0420_SBCK_021-9b>¶平居以大事自任而人亦以大任期之至今評者¶
以公用違其長使之卒然就一死為世所惜也孤¶子挺
等以某年月日奉公衣冠塟於某原好問辱¶公知為厚
<pb:KR4d0420_WYG_021-11a>
敢述梗槩而為之銘以寄招魂之詞詞曰¶
　唐虞之世麟鳯游出非其時聖為憂黄琮禮天¶帝所
　休毁之櫝中孰汝仇海内茂異君上流坐之¶廟堂衆
　職脩天路阻長徃莫由維兕有角不我¶投人以死諱
　我則求衣冠李衛汙褐裘氣息奄¶奄藏鬼幽禽息鳥
　視天為囚枯龜千年一蜉蝣¶畀君完節乃所酬不然
　報施神其尤河濟之水<md:KR4d0420_SBCK_021-10a>¶無千秋若孫若子公且侯豆
　籩奔走物潔羞魂¶兮歸居安此丘北隂莽墟不可留
<pb:KR4d0420_WYG_021-11b>
　　　希顔墓銘¶
南渡以來天下稱宏傑之士三人曰高廷玉獻臣¶李純
甫之純雷淵希顔獻臣雅以竒節自負名士¶喜從之游
有衣冠龍門之目衛紹王時公卿大臣¶多言獻臣可任
大事者紹王方重吏員輕進士至¶謂髙廷玉人材非不
佳恨其出身不正耳大安末¶自左右司郎官出為河南
府治中卒以髙材為尹¶所忌瘐死雒陽獄中之純以薊
州軍事判官上書<md:KR4d0420_SBCK_021-10b>¶論天下事道陵竒之詔叅淮上軍仍
<pb:KR4d0420_WYG_021-12a>
驛遣之㤗和¶中朝廷無事士大夫以宴飲為常之純於
朋㑹中¶或堅坐深念咄咄嗟唶若有旦夕憂者或問之
故之¶純曰中原以一部族待朔方兵然竟不知其牙帳¶
所在吾見華人為所魚肉去矣聞者訕笑之曰四¶方承
平餘五六十年百嵗無狗吠之警渠不以時¶自娯樂乃
妖言耶未幾北方兵動之純從軍還知¶大事已去無復
仕進意蕩然(一/)放於酒未嘗一日¶不飲亦未嘗一飲不
醉談笑此世若不足玩者貞¶祐末嘗召為右司都事已
<pb:KR4d0420_WYG_021-12b>
而擯不用希顔正大初<md:KR4d0420_SBCK_021-11a>¶拜監察御史時主上新即大位
宵衣旰食思所以¶𢎞濟艱難者為甚力希顔以為天子
富於春秋有¶能致之資乃拜章言五事大略謂精神為
可養初¶心為可保人君以進賢退不肖為職不宜妄費
日¶力以親有司之事上嘉納焉庚寅之冬朔方兵突¶入
倒廽谷勢甚張平章芮公逆擊之突騎退走填¶壓谿谷
間不可勝筭乗勢席巻則當有謝𤣥淝水¶之勝諸将相
異同欲釋勿追奏至廷議亦以為勿¶追便希顔上書以
<pb:KR4d0420_WYG_021-13a>
破朝臣孤注之論謂機不可失¶小勝不足保天所與不
得不取引援深切灼然易<md:KR4d0420_SBCK_021-11b>¶見而主兵者沮之䇿為不行
後京兆鳯翔報北¶兵狼狽而西馬多不暇入䘖數日後
知無追兵乃¶聚而攻鳯翔朝廷始悔之至今以一日縱
敵為當¶國者之恨凡此三人者行輩相及交甚歡氣質
亦¶略相同而希顔以名義自檢彊行而必致之則與¶二
子為絶異也蓋自近朝士大夫始知有經濟之¶學一時
有重名者非不多而獨以獻臣為稱首獻¶臣之後士論
<pb:KR4d0420_WYG_021-13b>
在之純純之後在希顔希顔死遂有人¶物𣺌然之嘆三
人者皆無所遇合獨於希顔尤嗟¶惜之云希顔别字季
黙渾源人考諱思大定末仕<md:KR4d0420_SBCK_021-12a>¶為同知北京路轉運使事
希顔其暮子也崇慶二¶年中黄裳榜進士乙科釋褐涇
州録事不赴換東¶平府録事以勞績遥領東阿縣令調
徐州觀察判¶官召為荆王府文學兼記室叅軍轉應奉
翰林文¶字同知制誥兼國史院編修官考滿再任俄拜
監¶察御史以公事免用宰相侯莘卿薦除太學博士¶還
<pb:KR4d0420_WYG_021-14a>
應奉終於翰林修撰累官太中大夫娶侯氏子¶男二人
公孫八嵗宜翁四嵗女二人長嫁進士陳¶某其㓜在室
初希顔在東平東平河朔重兵處也¶驕将悍卒倚外㓂
為重自行臺以下皆務為摩<md:KR4d0420_SBCK_021-12b>¶拊之希顔蒞官所以自律
者甚嚴出入軍中偃然¶不為屈故頗有諠譁者不數月
閭巷間家有希顔¶畫像雖大将亦不敢以新進書生遇
之嘗為户部¶髙尚書唐卿所辟權遂平縣事時年少氣
銳擊豪¶右發奸伏一縣畏之稱為神明及以御史廵行
<pb:KR4d0420_WYG_021-14b>
河¶南得賍吏尤不法者榜掠之有至四五百者道出¶遂
平百姓相傳雷御史至豪猾望風遁去蔡下一¶兵與權
貴有連脫役遁田間時以藥毒殺民家馬¶牛而以小直
脅取之希顔捕得數以前後罪立杖¶殺之老㓜聚觀萬
口稱快馬為不得行然亦坐是<md:KR4d0420_SBCK_021-13a>¶失官希顔三嵗䘮父七
嵗養於諸兄年十四五¶貧無以為資乃以冑子入國學
便能自樹立如¶成人不二十游公卿間太學諸人莫敢
與之齒渡¶河後學益博文益竒名益重為人軀幹雄偉
<pb:KR4d0420_WYG_021-15a>
髯張¶口哆顔渥丹眼如望羊遇不平則疾惡之氣見於
顔¶間或嚼齒大罵不休雖痛自摧折猝亦不能變也¶食
兼三四人飲至數斗不亂杯酒淋漓談謔間作¶辭氣縱
横如戰國游士歌謡慷慨如闗中豪傑料¶事成敗如宿
将能得小人根株窟穴如古能吏其¶操心危慮患深則
又似夫所謂孤臣孽子者平<md:KR4d0420_SBCK_021-13b>¶生慕孔融田疇陳元龍之
為人而人亦以古人期¶之故雖其文章號一代不數人
而在希顔仍為餘¶事耳希顔年四十六以八年辛卯八
<pb:KR4d0420_WYG_021-15b>
月二十有三¶日暴卒後二日葬戴樓門外三王寺之西
若干歩¶好問與太原王仲澤哭之因謂仲澤言星殞有
占¶山石崩有占水斷流有占斯人已矣瞻烏爰止不¶知
於誰之屋耳其十月北兵由漢中道襲荆㐮京¶師戒嚴
銘曰¶
　維季黙父起營平弱齡飛鶱振厥聲備具文武¶任公
　卿百出其一世已驚紫鬚八尺傾漢庭前<md:KR4d0420_SBCK_021-14a>¶有趙張耻
　自名目中之敵無遁情太息流涕請¶進兵揜聰不及
<pb:KR4d0420_WYG_021-16a>
　馳迅霆一日可復齊百城天網¶四面開鯢鯨砥柱不
　捄洪濤傾望君佐王正邦¶經或當著言垂日星一僨
　不起誰使令如秦而¶帝寕勿生不然亦當蹈東溟元
　精炯炯賦子形¶溘焉寕與一物并千年紫氣&KR1273;上征
　知有龍劔¶留泉扃何以驗之石有銘¶
　　　大司農丞康君墓表¶
君諱錫字伯禄姓康氏世為寕晉人大父諱成嘗¶與昆
弟分財他田宅更無所問止取南中生口十餘<md:KR4d0420_SBCK_021-14b>¶人縱為
<pb:KR4d0420_WYG_021-16b>
民而已以故家獨貧考諱溢少為里胥資¶純篤縣令者
倚之以納賄及令為御史所劾溢自¶念言直則令被罪
終世不齒渠官長而我以事證¶之何以立于世乃自縊
而死令竟以無跡可尋獲¶免伯禄既孤養於外祖田氏
田見伯禄骨骼異他¶兒謂當有望使之應童子舉飲食
卧起躬自調䕶備¶極勞苦得解赴都一日暮行茭葦中
懼為同行者¶所遺至負之而趨及長師柏鄉王翰周輔
束脩不¶能備周輔與諸生共賙給之中崇慶二年進士
<pb:KR4d0420_WYG_021-17a>
第¶釋褐櫟陽簿警廵判官辟彭原令入為尚書省掾<md:KR4d0420_SBCK_021-15a>¶考
滿遷開封府判官俄拜監察御史言宰相侯摯¶師安石
非相材提㸃近侍局宗室安之聲勢焰焰¶公門請托不
可使乆在禁近朝議偉之選授右司¶都事遷京南路大
司農丞破上蔡諸縣羣不逞把¶持之黨弹種人以賘汚
尤狼籍者五六輩宰相有¶不說者云康錫不欲吾種人
在仕路耶因以飛語¶中之出為河中府治中充行尚書
六部郎中城䧟¶投水死時年四十八伯禄孝於母友於
<pb:KR4d0420_WYG_021-17b>
其弟有恩¶義於朋友從仕則死心奉公以為民古所謂
公家¶之利知無不為者唯伯禄為然同年生如雷御史<md:KR4d0420_SBCK_021-15b>¶希顔兾都司京父宋内翰飛卿之等名士數十人¶世以
比唐人龍虎牓至論公輔大器尚以伯禄為¶稱首云嵗
戊申秋九月予過寕晉伯禄之從弟鋭¶招魂葬伯禄於
唐城鄉東南五里之先塋以其第¶三子阿千為之後伯
禄先娶薊州游氏再娶魯山¶張氏皆封京兆縣君一子
彭原張出歿於京師之¶兵銘曰
<pb:KR4d0420_WYG_021-18a>
　仕以義行死與義俱義存義亡葬何計乎江¶魚寕晉
　之墟維君之居眷焉顧之泣涕漣如¶豈無蛟蜃之波
　以投畀乎䜛夫百嵗而下有<md:KR4d0420_SBCK_021-16a>¶歴九闗為上訴者其有
　說歟¶
　　　聶元吉墓誌銘¶
元吉諱天驥姓聶氏代之五臺人元吉其字也父¶諱明
自先世雄於財而以隂徳聞里中用元吉貴¶封太中大
夫元吉其長子也弱冠登進士第釋褐¶汝陰簿轉睢州
<pb:KR4d0420_WYG_021-18b>
司候亷舉封丘令入為尚書省邉¶闗粮草房令史考滿
授吏部主事權監察御史夏¶人請和使者互市於㑹同
舘外戚有身自貿易於¶其間者元吉以大官近利失朝
廷體且取輕外夷¶彈之遂忤太后㫖除同知汝州防禦
使事未赴為<md:KR4d0420_SBCK_021-16b>¶陜西行臺所辟仍用薦書遥領金安軍節
度副使¶兼行尚書省都事不半嵗入為右司員外郎例
授¶京兆府治中衛州行尚書六部事慶陽圍急朝議¶以
宿州總帥徃捄之奏充經歴官圍解從别将守¶邠将欲
<pb:KR4d0420_WYG_021-19a>
棄州而東元吉陳說利害力止之不從将¶坐是被繫辭
連元吉降授京兆治中尋有訟其寃¶者即召為開封府
簽事旬月還右司員外郎丁太¶夫人憂未百日而奪哀
復職車駕東遷公在留中¶賊殺二相兵及元吉卧創二
十許日醫言可治公¶誓之以死死之二日權厝某所娶
王氏子男二人<md:KR4d0420_SBCK_021-17a>¶長黄童次𤣥童女三人長嫁進士張伯
豪孝友有父¶風夫歿歸在室元吉既葬之明日女不勝
哀慕絶¶脰而死時亂巳極凌奪烝報無復人紀女獨以
<pb:KR4d0420_WYG_021-19b>
大¶義自完士大夫賢之有為泣下者其二尚㓜初元¶吉
以衛紹王崇慶二年登科時雷希顔淵宋飛卿¶九嘉商
平叔衡張正卿天綱兾京父禹錫康伯禄¶錫皆在選中
朝野以為得人而元吉起田畆能以¶雅道自将踐歴臺
閣若素宦然諸人多以為不及¶也予與元吉同鄉里年
相若仕相及然元吉重遲¶予資卞急元吉耿耿自信未
嘗以言下人予則矯<md:KR4d0420_SBCK_021-17b>¶枉過直率屈已以狥物道不同不
相為謀故雖與¶之同鄉里年相若仕相及而交未嘗合
<pb:KR4d0420_WYG_021-20a>
也今元吉¶巳矣予惜其有志於世世亦望焉而卒之無
所就¶也乃為之銘以哀之辭曰¶
　巖墻之死匪曰正命義存義亡何適非正天¶奪予衆
　力獨奚競多壽辱隨瞑目為竟善乎¶子程子之言曰
　今世之士其無幸歟展布其¶四體未有以為容也而
　得桎梏萌意於方寸¶未有毫末也而觸機穽吾於吾
　元吉誠愛其¶得所以死而死然亦悲夫抱一槩之操
　冺<md:KR4d0420_SBCK_021-18a>¶冺黙黙少不能俟天之定也
<pb:KR4d0420_WYG_021-20b>
　
　
　
　
　
　
　
　遺山集巻二十一<md:KR4d0420_SBCK_021-18b>¶<md:KR4d0420_SBCK_022-1a>¶
<pb:KR4d0420_WYG_022-1a>
欽定四庫全書
　遺山集巻二十二¶　　　　金　元好問　撰
　　碑銘表誌碣
