# -*- mode: mandoku-view -*-
#+TITLE: 遺山集
#+DATE: 2015-09-23 10:25:39
#+PROPERTY: JUAN 16


　　　平章政事夀國張文貞公神道碑¶
故相夀國張公之孫好退謂某言先大父之薨㕘¶知政事髙
公子約為神道碑碑石已具遭貞祐之¶亂不克立好退南渡
二十年乃還鄉里思卒前事¶而髙公之文於時事有嫌不敢
復議惟我先人以¶書生起家仕宦至宰相身存踐履之實國
<pb:KR4d0420_WYG_016-1b>
有經綸¶之業雖流風未逺而人代既遷徵良史則墜簡已¶亡懐舊
俗則髙年垂盡瞻言丘壠旌紀寂寥好退¶無所似肖不能奉揚
徽烈負釁䝉累無以自處誠<md:KR4d0420_SBCK_016-1b>¶得吾子辱以第二碑賜之則瞑
目無憾矣敢百¶拜以請某竊自念言不腆之文顧無足以紀
公之¶美且不能繼於髙公之文之後固宜以不敏辭所¶以
不敢終辭者盖金朝官制大臣有上下四府之¶目自尚書
令而下左右丞相平章政事二人為宰¶相尚書左右丞
叅知政事二人為執政官凡在此¶位者内屬外戚與國
<pb:KR4d0420_WYG_016-2a>
人有戰伐之功預腹心之謀¶者為多潢霫之人以門閥
見推者次之叅用進士¶則又次之其所謂進士者特以
示公道繫人望焉¶爾軒輊之權既分踈宻之情亦異孤
立之迹處乎<md:KR4d0420_SBCK_016-2a>¶危疑之間難入之言奪於衆多之口以常
情度之¶謂必以苟容為得計循黙為知體矣然而持區
區¶之忠以盡心於所事如石右丞琚董右丞師中胥¶莘
公鼎之流慨然以名臣自任者亦時有之惟公¶歴仕四
朝再秉鈞軸不難於佗人之所難不徇於¶世俗之所徇
<pb:KR4d0420_WYG_016-2b>
忠信篤實足以自結人主名徳雅望¶足以師表百僚敦
龎耆艾足以鎮國家而撫百姓¶故百年以来談良相者
莫不以公為稱首夫善化¶一鄊智効一官人且喜聞而
樂道之不欲使之随¶世磨㓕有如我公乃不得以著金
石傳永久秉筆<md:KR4d0420_SBCK_016-2b>¶之士将不有任其責者乎謹按儀同三
司平章政¶事夀國文貞公諱萬公字良輔姓張氏唐名
臣公¶謹之後唐末有自東海徙汶上者後又徙東阿遂¶
為東阿人曾祖諱晞行善好施鄊人歸之宣政末¶常出
<pb:KR4d0420_WYG_016-3a>
財佐軍二子得𥙷國子助教用公貴贈銀青¶榮禄大夫
清河郡侯妣劉氏清河郡太夫人祖諱¶詢孝弟力田家
用不匱贈金紫光禄大夫清河郡¶公妣崔氏清河郡太
夫人考諱彌學篤於學問以尚¶書為專門之業初應鄊
試擢本經第一後罷經義¶科以詞賦取士復預薦書已
而嘆曰丈夫寜老於<md:KR4d0420_SBCK_016-3a>¶童子雕蟲之技耶吾不復出矣常
銘其左右云欲¶求子孫先當積孝欲求聰明先當積學
世以為名¶言累贈崇進夀國公妣王氏夀國太夫人生
<pb:KR4d0420_WYG_016-3b>
四子¶公其第四子也崇進公嘗夢至一大官府署曰張¶
萬相公之室已而公生因以名焉公㓜頴悟號稱¶博聞
强記弱冠登正隆二年詞賦進士第釋褐頴¶順軍新鄭
縣主簿丁崇進公憂服除調沂州費縣¶主簿正隆政衰
盗賊羣起公有䇿禦之盗為衰止¶邑人賴焉大定四年
調遼陽府路辰渌塩司判官¶課最超淄川長山令去官
之日百姓為之立祠十<md:KR4d0420_SBCK_016-3b>¶一年充尚書省令史考滿遷河
北西路轉運司都¶勾判官嵗餘改大理司直十九年遷
<pb:KR4d0420_WYG_016-4a>
武寜軍節度¶副使二十一年召為尚書省右司都事朝
廷知公¶始将大用矣未㡬攝同知登聞檢院事奏對稱
㫖¶乃真受焉再遷侍御史不數月改右司員外郎郎¶中
敷奏詳明不為縁飾世宗嘉賞之顧謂侍臣曰¶張萬公
純直人也俄遷刑部侍郎章宗即位詔以¶遺留使於宋
使還㑹創設提刑司首命公為河南¶路提刑使不朞年
御史䑓奏課為九路之最擢拜¶御史中丞時明昌元年
也元妃李氏有寵上欲立<md:KR4d0420_SBCK_016-4a>¶為后䑓諌以為不可交攻之
<pb:KR4d0420_WYG_016-4b>
監察御史宗端脩右¶拾遺路鐸翰林脩撰趙秉文皆得
罪去一日上遣¶中使宻訪公吾欲立后何所不可而䑓
諌乃不相¶容卿以為如何公言此大事明日當面奏及
對因¶為上言國朝立后非貴種不預選擇元妃本出太¶
府監户細㣲之極豈得母天下上黙不言明日出¶公為
彰徳軍節度使兼應州管内觀察使其後立¶后議寝上
思公言召為大興府尹二年九月拜叅¶知政事以太夫
人年過八十表乞就養不許未㡬¶復申前請乃授山東
<pb:KR4d0420_WYG_016-5a>
西路兵馬都總管兼判東平<md:KR4d0420_SBCK_016-4b>¶府事以便親嵗餘復以親
老為言乃聽歸侍六年¶起為河中府尹時属軍興調度
百出公為之平物¶價寛民力比它州所費省者什六七
承安三年正¶月上以太夫人之故移公濟南尹河中之
人為建¶去思堂畵像事之九月丁内艱卒哭詔以明年
正¶月朝京師起復授平章政事超資善大夫封夀國¶公
主兵者言比嵗征伐多至敗衂凡以軍事所給¶之地不
足自贍至有不免飢寒者所以無鬭志願¶括民田之冐
<pb:KR4d0420_WYG_016-5b>
税者分給之則戰自倍矣朝臣議已¶定公獨上章極諌
其不可者五大畧以為軍旅之<md:KR4d0420_SBCK_016-5a>¶後瘡痍未復百姓拊摩
之不暇何可重擾一也通¶檢未久田有定籍括之必不
能盡適足以增猾吏¶之弊長告訐之風二也浮費侈用
不可勝計推之¶以養軍可歛不及民而足無待於奪民
之田三也¶兵士失於選擇强弱不別而使之同田而共
食振¶厲者無以盡其力而疲劣者得以容其姦四也奪¶
民而與軍得軍心而失天下心其禍有不勝言者五¶也
<pb:KR4d0420_WYG_016-6a>
必不得已乞已冐地之已括者召民蒔之以所¶入贍軍
則軍有坐獲之利而民無被奪之怨矣不¶從即以衰病
不任職乞罷賜告兩月且以尚醫調<md:KR4d0420_SBCK_016-5b>¶䕶之㤗和元年六
月連章請老遷榮禄大夫且以¶公第四子某四赴廷試
當同進士出身詔充閤門¶祗候又改筆硯局承應尋賜
進士第所以優禮公¶者佗相莫與為比二年章再上有
㫖卿頻上章告¶老寜以言事不見從或與同列者有差
別故耶何¶求去之數也公奏言臣誠衰老當避賢者路
<pb:KR4d0420_WYG_016-6b>
無佗¶意也三年正月章再上不允加銀青榮禄大夫三¶
月歴舉朝賢之可代已者求去甚力上為感動中¶使宣
㫖朕初即位首命卿入政府繼遷相位以卿¶習於典故
處事詳雅春秋雖髙而神明未衰故且<md:KR4d0420_SBCK_016-6a>¶以機務相勞今
去意既堅不得不屈朕以從卿耳¶明日入辭詔以金紫
光禄大夫致仕公退居上所¶以待之者不少衰朝廷有
大利害則遣使者就訪¶之六年南鄙用兵上以山東重
地須大臣鎮撫之¶手詔起公判濟南府山東東西路宣
<pb:KR4d0420_WYG_016-7a>
撫使便宜行¶事公為之布教條問民所疾苦貸逋賦以
寛流亡¶假閒田以業單貧戍邊郡者戒之以守疆埸毋
敢¶妄動蒞州郡者戒之以省符牒毋敢妄擾經畫既¶定
即移文有司乞還鄊里上優詔許之仍加崇進¶以榮其
歸七年冬十月寝疾一日令具湯沐洒掃<md:KR4d0420_SBCK_016-6b>¶庭内曰吾将
逝矣命子益執筆書遺戒戒子孫以¶貴薄尚儉而已尋
薨春秋七十有四上聞之震悼¶輟視朝賻贈加等祭葬
皆用詔書從事有司攷行¶謚曰文貞仍贈開府儀同三
<pb:KR4d0420_WYG_016-7b>
司以八年二月舉公¶之柩𦵏於青太里北原之先塋夀
國夫人劉氏祔¶焉大安元年詔繪公像於衍慶宫配享
章宗廟庭¶公資朴直不自表暴自少日便能以沉黙自
養平¶居不妄言笑事親孝待昆弟有禮與人交不苟合¶
太夫人喜家居留官下者未嘗久每一書示至公¶必望拜
庭下欷歔流涕而後發左右皆為感動夫<md:KR4d0420_SBCK_016-7a>¶人前歿章宗
欲有所賜再拜謝不敢當潔居終身¶兩童子自随侍婢
不得至其前閒居鄊縣與父老¶㳺敦布衣之好初不以
<pb:KR4d0420_WYG_016-8a>
名位自居仕宦五十年在¶州縣則治化清净不事科罰
而人有畏愛之實在¶朝廷則切於論列有不便於民者
必委曲道之雖¶理若訐直而辭氣容貌不失其為大臣
之體大定¶之治近古所未有紀綱法度偹具周宻公在
相位¶謹奉行而重改作得守文之體故能不動聲氣而¶
天下隂受其賜古所謂日計不足月計有餘者於¶兹見
之故嘗論公平生所言者不勝載而繫於廢<md:KR4d0420_SBCK_016-7b>¶興存亡者
有二事焉一立后二括田立后難於從¶而章宗從之括
<pb:KR4d0420_WYG_016-8b>
田不難於從而竟不聼其後武夫¶悍卒倚國威以為重
山東河朔上腴之田民有耕¶之數世者亦以冐占奪之
兵日益驕民日益困飬¶成癰疽計日而潰貞祐之亂盗
賊滿野向之倚國¶威以為重者人視之以為血讐骨怨
必報而後已¶一顧盻之頃皆狼狽於鋒鏑之下雖赤子
不能免¶盖立后之事在廷之臣皆以為不可獨上以為
可¶故公之言易為力括田之事上下皆以為可而公¶獨
以為不可故難為功以一言之不相入其禍果<md:KR4d0420_SBCK_016-8a>¶有不可
<pb:KR4d0420_WYG_016-9a>
勝言者是不獨在公為遺恨異世相望亦¶當有太息而
流涕者嗚呼豈非天耶銘曰¶
　留侯授書三往雞鳴濟北有期迺祠嘉平神物不¶亡時
　出効靈糓城之張帝傅載生帝傅維何文貞¶夀公木訥
　之剛朴魯之忠以靜而應以介而通悃¶愊無華安事勇
　功郎署擢長憲臺進貳相業之良¶興陵所試大定之治
　講若畫一公如曹參守而勿¶失守而勿失民以寧謐賜
　則陰受跡容致詰皇天¶生之曷不成之孝孫受之曷不
<pb:KR4d0420_WYG_016-9b>
　究之在昔所難在¶聽思聰烏羣於前孰知雌雄兵以
　農戰國從本固<md:KR4d0420_SBCK_016-8b>¶皮之不存毛將安傅一言之微邦可以
　興作法於¶貪弊將曷勝悔罔後及忠無前寤我思古人
　愛而¶莫助黃山之陽喬木蒼蒼公墓有碑千載涕滂¶
　　　王黄華墓碑¶
泰和壬戌冬内翰王公卒於京師道陵雅知公家¶無餘
財將無以為葬也詔有司賻錢八千萬以給¶喪事求生
平詩文藏之秘閣未幾以御製詩賜其¶家其引云王遵
<pb:KR4d0420_WYG_016-10a>
古朕之故人也乃子庭筠復以才¶選直禁林者首尾十
年今兹云亡玉堂東觀無復¶斯人矣其家以遺文来上
尋繹之久良用愴然而<md:KR4d0420_SBCK_016-9a>¶其詩有天材超邁無慙琬琰之
句盖公門閥人品¶器識文藝一時名卿材大夫少有出
其右者上意¶亦恨其得之晚而用之者百未一試也故
殷重嗟¶惜之如此公諱庭筠字子端姓王氏家牒載其
三¶十二代祖烈太原祁人避漢末之亂徙居遼東曹¶公
特徵不應隠居終身其後遼東亦亂子孫散處¶東夷十
<pb:KR4d0420_WYG_016-10b>
七代孫文林仕髙麗為西部将歿於王事¶又八世曰樂
徳居渤海以孝聞遼太祖平渤海封¶其子為東丹王都
遼陽樂徳之曾孫繼逺仕為翰¶林學士因遷家遼陽繼
逺孫中作使咸飭避大林<md:KR4d0420_SBCK_016-9b>¶延之難遷漁陽咸飭孫六宅
使恩州刺史叔寜遷¶白霫六宅生永夀居韓州遼天慶
中遷盖州之熊¶岳縣遂占籍焉永夀之長子政事金朝
官至金吾¶衛上将軍建州保静軍節度使保静之中子
遵古¶字元仲正隆五年進士仕為中大夫翰林直學士
<pb:KR4d0420_WYG_016-11a>
文行兼偹潜心伊洛之學言論皆可紀述明昌應¶詔有
昔人君子之目子孫以昔人名所居之山而¶君子名其
泉所為志也中大夫四子庭玉庭堅次¶即公太師南陽
郡王張公浩之外孫生未朞視書¶識十七字六嵗聞父
兄誦書能通大義七嵗學詩<md:KR4d0420_SBCK_016-10a>¶十一嵗賦全題讀書五行
俱下日記五千餘言涿¶郡王公翛然風岸孤峻少所許
可一見公以國士¶許之弱冠擢大定十六年甲科釋褐
承事郎恩州¶軍事判官臨政即有能官之譽郡民鄒四
<pb:KR4d0420_WYG_016-11b>
者謀為¶不軌事覺逮捕千餘人而鄒四者竄匿不能得
朝¶廷遣大理司直王仲軻與公治其獄公以計獲鄒¶四
分別詿誤坐預謀者十二人而已再調舘陶主¶簿公蚤
有重名天下士夫想聞風采謂當一日九¶遷乃今碌碌
常選限於賢愚同滯之域簿書期會¶随俗俯仰殊不自
&KR0147;秩甫滿單車徑去卜居隆慮<md:KR4d0420_SBCK_016-10b>¶周覽山川以謂西山横
截千里隠然如臥龍起硔¶硲天平黄華至魯般門龍之
首脊肋尾皆具而黄¶華蔚然涵濃秀之氣山有慈明覺
<pb:KR4d0420_WYG_016-12a>
仁二寺上下相¶去不半里所西抵鏡䑓直鷄趐洪之懸
流幽林穹¶谷萬景坌集一水一石皆崑閬間物顧視塵
世殆¶不可一日居也乃置家相下買田隆慮借二寺為¶
栖息之地時往嘯詠若将終身焉晉人庾衮隠居¶義陽
僅見於傳記黄華雖勝絶而近代無所知名¶至於髙賢
題詠亦罕及之自公来居以黄華山主¶自號兹山因之
傑出太行之上人境俱勝於公見<md:KR4d0420_SBCK_016-11a>¶之山居前後十年得
悉力經史務為無所不闚旁¶及釋老家尤所精詣學益
<pb:KR4d0420_WYG_016-12b>
博志節益髙而名益重¶明昌初用薦者以書畫局都監
召俄授應奉翰林¶文字同知制誥遷翰林修撰坐為言
事者所累出¶為鄭州防禦判官承安初繼丁内外艱哀
毁骨立¶㡬至不起四年起復應奉翰林文字㤗和元年
復¶翰林修撰扈從秋山應制賦詩至三十餘首寵眷¶優
異盖将大用朞年罹此不幸春秋五十有二實¶二年十
月之十日也官止承務郎緋衣銀魚夫人¶張氏亦太師
女孫子男三人萬安萬孫萬吉皆早<md:KR4d0420_SBCK_016-11b>¶卒女三人長曰從
<pb:KR4d0420_WYG_016-13a>
净㓜為女官公沒後以能詩召¶見特加敬異次曰琳秀
入侍掖庭季女㓜在室公¶既無子以弟庭淡之次子萬
慶為之後以䕃補官¶至行尚書省左右司郎中文章字
畫能世其家孫¶某曾孫某尚㓜公儀觀秀偉善談笑俯
仰可觀外¶視若簡貴人初不敢與之接一見之後和氣
津津¶溢於顔間殷勤慰藉如恐不及少有可取極口稱¶
道他日雖百負之亦不恨也從之㳺者如韓温甫¶路元
亨張晉卿李公度所引見者如閑閑趙公内¶翰馮公屏
<pb:KR4d0420_WYG_016-13b>
山李公皆為文章鉅公下者猶不失為<md:KR4d0420_SBCK_016-12a>¶名士世以知人
許之為文能道所欲言如文殊院¶斲琴飛来積雪賦及
漢昭烈廟碑文等辭理兼備¶居然有䑓閣體裁暮年詩
律深嚴七言長篇尤以¶險韻為工方之少作如出兩手
可為知者道也有¶藂辨十巻文集四十巻傳於世世之
書法皆師二¶王魯直元章號為得法元章得其氣而魯
直得其¶韻氣之勝者失之奮迅韻之勝者流為柔媚而
公¶則得於氣韻之間百年以来公與黄山閑閑兩趙¶公
<pb:KR4d0420_WYG_016-14a>
人俱以名家許之畫鑒既髙又嘗被㫖與舅氏¶宣徽公
汝霖品第秘府書畫因集所見及士大夫<md:KR4d0420_SBCK_016-12b>¶家蔵前賢墨
蹟古法帖所無者摹刻之號雪溪堂¶帖一十巻至於筆
墨㳺戲則山水有人品之妙墨¶竹殆天機所到文湖州
以下不論也每作一幅必¶以千文為號不肯輕以予人
閑閑有上公詩云李¶白一杯人影月鄭䖍三絶畫詩書
馮内翰挽章云¶詩名摩詰畫絶世人品右軍書入神人以
以為實録¶云癸丑夏六月某客燕中萬慶為言先公之
<pb:KR4d0420_WYG_016-14b>
歿四¶十餘年矣南北䘮亂初無歸顧之望衰年乃得灑¶
掃墳墓丘木已老而旌紀寂寥某死不得瞑目矣¶今属
筆於子幸有以恵顧之某不敏自初學語先<md:KR4d0420_SBCK_016-13a>¶夫人教誦
公五言志學以来知慕公名徳盖嘗夢¶寐見之雖不迨指
授至於不腆之文亦從公沾丐¶得之已嘗不自揆度為
先正夀國文貞張公閑閑¶趙公内相文獻楊公碑矣有
如我公乃不得著金¶石傳永久顧安所逃責乎乃勉為
論次而係以¶銘銘曰
<pb:KR4d0420_WYG_016-15a>
　山立兮揚休元精兮當中冠名士兮中朝何隠隠¶兮隆
　隆明昌天開文治昭融婉孌龍姿孰雲之從¶望公脩門
　劒佩從容行人㑹盟常伯秩宗閒燕論¶思衮職彌縫顧
　曷任弗勝而鉛槧是供生材實難<md:KR4d0420_SBCK_016-13b>¶閒氣所鍾有物妬之
　隨以禍攻白駒忽其過隙乃¶欲厯九關而上通詩至夔
　州而僊文以潮陽而雄¶假公歳年寧阨以窮研摩於韓
　杜之後宜愈困而¶愈工養吾棟而先伐果奚貴乎楠松
　謂公不遇耶¶獨簡在乎淵衷謂公為遇耶方積纍之為
<pb:KR4d0420_WYG_016-15b>
　功畀鎡¶基而奪之而無庸計夫乖逢馬鬛兮蒿蓬摧
　熊嶽¶兮天之東望倒景兮不及抱明月兮長終澤畔
　行¶吟俯水伯之幽宫裴回故都而不忍訣冩孤憤於¶
　迴風謫傅長沙蟊賊内訌邈前席之不再俄占書¶之
　告凶謂大患若身兮羌今昔之攸同我作銘詩<md:KR4d0420_SBCK_016-14a>¶并以
　慰公使不幸而為屈賈其何以釋𤣥壤之遺¶恫¶
　　　沁州刺史李君神道碑¶
君諱楫字濟川姓李氏系出隴西唐末其逺祖官¶汴梁
<pb:KR4d0420_WYG_016-16a>
石晉之亂流寓遼之北京是為大定府金朝¶取遼有昭
信校尉諱福者避亂雲中生子彦直為¶汴京行臺令史
仕至明威将軍宛丘令即君之考¶也宛丘嘗尉淄川樂
其風土遂為淄川人路孟州¶宣叔撰墓碑述先世之徳
備矣君年十六以䕃補¶轉運司押逓官時正隆南征所
在冦盗充斥及嵗<md:KR4d0420_SBCK_016-14b>¶終受代間闗還侍下人以其年甫成
童而能自樹¶立甚嗟惜之凡三厯酒官遷忠武校尉君
㓜學頴¶悟雖已在仕籍所以為舉子計者不少輟三赴
<pb:KR4d0420_WYG_016-16b>
省¶試皆入優等嘗以所業見鄭内翰景純景純大為¶奬
異謂君言吾子必名世吾鄊為不乏人矣俄登¶大定十
九年詞賦進士第換承務郎調厯城主簿¶改積石州軍
事判官積石邊郡𦍑渾雜居君撫治¶有方人甚安之遷
范陽令召補尚書省令史章宗¶以原王領省事愛君占
對詳明審當每啟事退目¶送者久之終更㽞再考未㡬
除吏部主事陜右旱<md:KR4d0420_SBCK_016-15a>¶甚詔君乗傳問民所疾苦君至闗
輔馳奏百姓苦¶饑當議有以賑貸之未報即開倉賑貧
<pb:KR4d0420_WYG_016-17a>
所全活不勝¶計朝廷以為知權不罪也改太府監丞兼
職常四¶五朝譽既著盖将大用矣明昌三年以嵗歉流
亡¶者多故田野不闢詔君充山東東西路勸農副使¶君
遍厯郡縣勸課備至世官有堕窳者率真决之¶徭役害
農務者以便宜罷之是嵗山東為之有秋¶使還授中都
路轉運副使京都承平日久經費十倍¶大定間一時府
庫充實君有力焉丞相軍北行轉¶運司例以正員督餽
饟同列方以從軍為憂而君<md:KR4d0420_SBCK_016-15b>¶自請焉宰相重君之行為
<pb:KR4d0420_WYG_016-17b>
改檄他員五年召授沁¶州刺史兼知軍事陛見之日有
詔朕比欲以郡守¶命卿有司以卿資淺未當得郡朕識
卿舊故有此¶授卿宜悉力為民以稱朕意政成即召卿
矣朝貴¶重君材其行也祖道都門冠盖塞路是夕太夫
人¶張氏無疾而歿乃扶護還鄊里君天性純至初赴¶積
石太夫人以六盤路險登頓殊甚山外髙寒非¶老人所
堪故留居鄊里君在官一年即以長告歸¶侍年過五十
每違逺庭闈惻然有孺子之慕至是¶哀感過甚殆無以
<pb:KR4d0420_WYG_016-18a>
自存食飲淡薄且不以時進比<md:KR4d0420_SBCK_016-16a>¶塟柴毁骨立竟用是得
疾以某年月日春秋五十¶有五終於服次随以某日奉
君之柩祔于某原之¶先塋執紼之人傾動州里行路為
之悽愴其誠孝¶之所感如此君自就學即以和雅自将
宛丘莅官¶剛嚴君從容諌止以故多從寛厚厯中外餘
十五¶年亷正敬慎超出倫等又其行已之所以移於官¶
者也其登科時御題易無體同年生六十人自甲¶選張
行簡至黄士表賦學家謂人人可以魁天下¶程巻皆鋟
<pb:KR4d0420_WYG_016-18b>
木以傳凡仕宰相數人刺史節度殆過¶其半人以比前
世龍虎榜至論孝弟忠敬尚以君<md:KR4d0420_SBCK_016-16b>¶為稱首云先娶沂州
蒲氏再娶錦州張氏武安軍¶節度使臨海老人子雲之
女再娶宛平王氏忻州¶刺史子正之女皆封某郡君子
男二人長國瑞試¶補禮部令史再任南陽縣令以恵愛
見稱次子國¶維興定五年進士厯符離葉令淳正古雅
為時聞¶人女二人長適山東東路總管判官圖克坦喜僧
次¶適南京廣盈倉副使趙思孫男女皆尚㓜銘曰
<pb:KR4d0420_WYG_016-19a>
　處為儒先出曰吏師明昌名臣道陵所咨至性薰¶然
　既厚其資於濟事也權於及民也慈永錫爾類¶從古
　有辭人子養親易失者時含飴弄孫為樂不<md:KR4d0420_SBCK_016-17a>¶貲聖善
　所宜神豈我私誰為隙駒忽其崦嵫顧瞻¶𤣥堂泣涕
　漣洏及毋下泉尚慰我思孰物之尸孰¶命之司曷畀
　之者全而不以究施伐石西山勒我¶銘詩是惟純孝
　李君之墓過者式之¶
　
<pb:KR4d0420_WYG_016-19b>
　
　
　
　
　
　
　
　遺山集巻十六<md:KR4d0420_SBCK_016-17b>¶<md:KR4d0420_SBCK_017-1a>¶
<pb:KR4d0420_WYG_017-1a>
欽定四庫全書
　遺山集巻十七¶　　　　　金　元好問　撰
　　碑銘表誌碣
