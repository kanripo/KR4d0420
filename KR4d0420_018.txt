# -*- mode: mandoku-view -*-
#+TITLE: 遺山集
#+DATE: 2015-09-23 10:25:39
#+PROPERTY: JUAN 18

¶
　　　内相文獻楊公神道碑銘¶
自孔子考四科及中人下上之次故孟軻氏於樂¶正子
亦有二之中四之下之説盖人之品不齊而¶論人之目
亦不一有一鄊之士有一國之士有天¶下之士有一代
之士分限所在不能以強人而人¶亦不能躐等而取之
<pb:KR4d0420_WYG_018-1b>
也維金朝大定已還文治既¶洽教育亦至名氏之舊與
鄊里之彦率由科舉之¶選父兄之淵源師友之講習義
理益明利祿益輕<md:KR4d0420_SBCK_018-1b>¶一變五代遼季衰陋之俗迄貞祐南
渡名卿材大¶夫布滿臺閣若胥莘公和之之通明張左
相信甫¶之朴直張太保敬甫两趙禮部周臣庭玉馮亳
州¶叔獻王延州從之李都司之純之儒學王尚書充¶之
李都運有之两楊戸部正夫叔玉李坊州執剛¶之吏能
張大理晉卿之平恕商右司平叔之雅量¶許司課道真
<pb:KR4d0420_WYG_018-2a>
陳留副正叔之直言極諫康司農伯¶祿雷御史希顔之
剛稜疾惡累葉得人於兹為盛¶若夫才量之充實道念
之醇正政術之簡裁言論¶之詳盡粹之以天人之學富
之以師表之業則我<md:KR4d0420_SBCK_018-2a>¶内相文獻楊公其人矣識者以為
中國之大平治¶之乆河岳炳靈實生人傑非宏衍愽大
之器如公¶者曷足以當之降材爾殊取稱斯允商略前
後擬¶倫名勝惟其視千古而無媿是以首一代而絶出¶
然則元光正大以來大夫士推公為中朝第一而¶不以
<pb:KR4d0420_WYG_018-2b>
百年計之者知公為未盡歟公諱雲翼字之¶羙楊氏其
先賛皇之檀山人六代祖忠客樂平遂¶占籍焉曽祖處
士君青嗜讀書而不事科舉嘗誨¶其子孫言聖人之道
無它至誠而已誠者何不自¶欺之謂也盖誠之一物存
諸巳則忠加諸人則恕<md:KR4d0420_SBCK_018-2b>¶是道也出於人心誰獨無之然
今山野小人有能¶行而世之才智士大夫或有愧焉吾
百不及人獨¶此事不敢不勉耳若等能從吾言真吾子
孫也祖¶郁用公貴贈正議大夫祖妣宋氏追封𢎞農郡
<pb:KR4d0420_WYG_018-3a>
太¶君考恒累贈中奉大夫妣李氏𢎞農郡太夫人公¶資
頴悟初學語輙畫地作字殆能記他生之習者¶八嵗知
属對日誦數千言弱冠登明昌五年經義¶第一甲第一
人進士第詞賦亦中乙科特授承務¶郎應奉翰林文字
考滿留再任承安四年出為陜¶西東路兵馬都總管判
官决獄寛平大為總管賢<md:KR4d0420_SBCK_018-3a>¶宗室長夀所知泰和元年召
為太學愽士丁内艱¶服除授太常寺丞兼翰林修撰六
年南鄙用兵以¶本官從左丞揆軍駐汴梁明年授上京
<pb:KR4d0420_WYG_018-3b>
東京等路¶按察司僉事初宰相奏是職章宗先巳識公
即可¶其奏曰得之矣召見咨以當世之務稱㫖及陛辭¶
諭之曰卿至官下有所建明當専逹毋枉執事者¶又明
年改上京臨潢等路按察司僉事兼本路轉¶運副使大
安元年翰林學士承㫖張行簡薦公¶才學優贍精於術
數召授提㸃司天臺兼翰林脩¶撰俄兼禮部郎中崇慶
元年以病得請歸鄊里貞祐<md:KR4d0420_SBCK_018-3b>¶二年有司例上官簿宣宗
閲之記公姓名起授前¶職兼吏部郎中三年超禮部侍
<pb:KR4d0420_WYG_018-4a>
郎兼提㸃司天臺¶充賜宋國嵗元國信副使四年西北
兵由鄜延内¶侵潼闗失守朝議以兵部尚書富察阿爾
博遜為¶副元帥以禦之公奏阿爾博遜言浮於實必誤
大¶事不聴兵交而敗卒如所料六年遷翰林侍讀學¶士
同脩國史禮部司天兼職如故有㫖官制入三¶品者例
外除以卿遇事敢言議論忠到故特留之¶以便諮訪卿
宜悉吾意也時右丞相髙琪當國昵¶信小人多變舊章
𣙜貨提舉王三錫奏請𣙜油髙<md:KR4d0420_SBCK_018-4a>¶琪主之甚力詔集百官
<pb:KR4d0420_WYG_018-4b>
議其事權戸部尚書宗顔¶天寵輩百餘人同聲賛可公
獨引趙秉文時戩等¶三數人排其議謂果行此事是以
天下通行之貨¶為𣙜貨私家常用之物為禁物自古不
行之法為¶良法竊為聖朝不取也議遂格髙琪怒公為
異竟¶以事譴公公不之䘏也興定二年擢拜禮部尚書¶
兼知集賢院事三年築京師子城役兵民數萬夏¶秋之
交病者相枕藉公提舉醫藥飲食躬自調護¶多所全濟
城成進官一階四年改吏部尚書且有¶後命卿之聞望
<pb:KR4d0420_WYG_018-5a>
舊矣今以選曹授卿宜振肅綱紀<md:KR4d0420_SBCK_018-4b>¶盡革前弊朕之待卿
當不止此耳公莅政裁畫有¶方凡軍興以來入粟補官
及以戰功遷授者事定¶之後有司苛為程式或小有不
合一切罷去公奏¶從寛收錄旬月政成不動聲氣而姦
吏為之縮手¶朝譽歸焉九月上召戸部尚書髙䕫及翰
林學士¶趙秉文於内殿皆賜之坐問以講和之䇿或以
力¶戰為言上俯首不樂者乆之公徐以孟子事大事¶小
之説觧之且曰今日奚計哉使生靈息肩則社¶稷之福
<pb:KR4d0420_WYG_018-5b>
也今日奚計哉上色乃和十一月改御史¶中丞宗室承
立權參知政事行尚書省事於京兆<md:KR4d0420_SBCK_018-5a>¶事有不法者大臣
以為言詔公就鞫之獄成廷奏¶曰承立所坐皆細事不
足以累大臣然臣聞之向¶西北二敵合兵來侵平凉以
西數州皆䧟承立坐¶擁强兵瞻望不進鄜延帥臣完顔
合逹者以孤城¶當敵衝且能敗其前鋒合逹之功如此
承立之罪¶如彼願陛下明其功罪而賞罰之則天下知
所以¶勸懲矣自餘小失何足追咎承立由是免官而合
<pb:KR4d0420_WYG_018-6a>
逹遂揔機務五年以疾求觧復為禮部尚書兼翰¶林侍
讀學士六年四月改翰林學士元光二年復¶申前請宣
宗不得已許焉哀宗即位圖任舊人首<md:KR4d0420_SBCK_018-5b>¶命公攝太常卿
正大元年復翰林學士某月詔集¶百官議所以省費者
公以為省費事小一戸部若¶司農官足以辦似不足議
樞宻院專制軍政蔑視¶尚書省尚書出政之地政無大
小當揔其綱領付¶外施行今軍旅之事宰相或不得預
聞欲使軍民¶利病两不相蔽得乎故獨以此應詔二月
<pb:KR4d0420_WYG_018-6b>
復為禮¶部尚書兼侍讀明年設益政院於内廷取老成
宿¶德充院官極天下之選得六人而公為選首名為¶經
筵實内相也每召見公獨得賜坐且呼學士而¶不名也
初命講尚書公為言帝王之學不必如經<md:KR4d0420_SBCK_018-6a>¶生舉子分章
析句但知為國大綱足矣因舉任賢¶去邪與治同道與
亂同事有言逆於汝心有言遜¶於汝志等數條一以正心
誠意言之敷繹詳明上¶聴忘倦尋進萬年龜鏡錄聖孝
聖學之類凡二十¶篇公見朝士廷議之際多不盡所欲
<pb:KR4d0420_WYG_018-7a>
言上下依違¶寖以成俗一日經筵畢因言人臣事君之
道有二¶有所謂事君之禮有所謂事君之義禮不敢齒
君¶之路馬蹴其芻者有罰入君門則趍見君之几杖¶則
起君命召不俟駕而行受命不宿於家是皆事¶君之禮
人臣所當盡者也然國家之利害生民之<md:KR4d0420_SBCK_018-6b>¶休戚一在敷
陳之間則向所謂禮者特虛器耳君¶曰可而有否獻其
否以成其可君曰否而有可獻¶其可以替其否危言正
論期於益國補民而已言¶有不從雖引裾折檻斷鞅軔
<pb:KR4d0420_WYG_018-7b>
輪有不恤焉者當是¶時也若姑狥事君之虛禮而不知
事君之大義阿¶合取容國家何賴焉上變色曰非卿朕
不聞此矣¶公自興定元光間病風痺至是稍愈上親問
療之¶之術對曰無他但治心耳此心和平則邪氣不干
豈¶獨治身至于治國亦然人君必先正其心然後可¶以
正朝廷正百官逺近萬民莫不一於正矣上矍<md:KR4d0420_SBCK_018-7a>¶然知其
為醫諌也十一月夏人和議成遣其徽猷¶閣學士李弁
來議互市及振危急者數事數徃返¶不能决弁求大臣
<pb:KR4d0420_WYG_018-8a>
面論之朝廷以公徃議乃定四¶年知禮部貢舉以考試
勞心遘疾明年八月之七¶日薨於私第之正寢春秋五
十有九累官資善大¶夫勲上護軍爵𢎞農郡矦謚曰文
獻娶某郡吕氏¶封𢎞農郡夫人子男二人長曰樸前公
卒次曰恕¶擢正大四年經義進士第女一人適某族初
公娶¶胥氏左丞通敏公之孫平章政事惠簡公之女以¶
事姑嘗有後言即日弃去不以相家子為難待二<md:KR4d0420_SBCK_018-7b>¶弟仲
翼叔翼備極友愛家貲悉推與之至百負之¶而不恨嘗
<pb:KR4d0420_WYG_018-8b>
語人言昆弟之間若以昆弟待之則容¶有不可堪忍之
事但當以父母待之耳或以為疑¶公曉之曰父母吾不
得而見之矣得見兄弟非父¶母而何此念一生雖百世
同居可也一姊適李氏¶既寡挈孤㓜来歸公䖏之官下
在律踈属及外親¶留任所滿百日則徙他郡避嫌公言
之朝獨得不¶徙撫導二甥卒為名士其長庭簡者登上
第公天¶資雅重自律為甚嚴而其待人者寛以約交分
一¶定死生禍福不少變為天官為春官為翰長為奉<md:KR4d0420_SBCK_018-8a>¶常
<pb:KR4d0420_WYG_018-9a>
文章與閑閑公齊名世號楊趙髙文大冊多出¶其手典
貢舉三十年門生半天下而於奬借後進¶初不以儒宗
自居所以教誘之者率君子長者之¶事益其所未盡而
勉其所可致苦言至戒或寓於¶欵曲周宻之間異時想
聞風采若龍門之峻朗出¶天外及一被接納則又恨造
之之晩也平居無事¶左右圖史澹黙無所營及當官而
行或論列上前¶慨然以天下事自任知無不言言無不
盡確乎有¶不可奪之節古所謂君子有三變者於公見
<pb:KR4d0420_WYG_018-9b>
之貞¶祐以後主兵者不能外禦大敵而取償於宋故頻<md:KR4d0420_SBCK_018-8b>¶嵗南伐有沮其兵者不謂之與宋為地則疑與之¶有謀
進士至宰相於他事無不言獨論南伐則一¶語不敢及
公為太學愽士㤗和初建言便謂宋不¶可伐國家之慮
不在於未得淮南之前而在於既¶得淮南之後盖淮南
平則江之北盡為戰地進而¶争利於舟楫之間我之勁
弓良馬有不得騁者矣¶彼若扼江為屯潜師於淮以斷
饟道或决水以瀦¶淮南之地則我軍何以善其後乎及時
<pb:KR4d0420_WYG_018-10a>
全倡議南¶伐宣宗以問朝臣公言朝臣多䛕辭天下有
治有¶亂今但言治而不言亂國勢有強有弱今但言強<md:KR4d0420_SBCK_018-9a>¶而不言弱兵家有勝有負今但言勝而不言負此¶議論
之所以偏也臣請两言之庻㡬見利害之全¶夫將有事
於宋者非貪其土地然第恐西北有警而¶南又綴之則
三面受敵耳故欲我師乗時勢先動¶圖宋人今冬不能
来或不敢来此戰勝之利也就¶如所料其利猶未可必
彼江之南其地尚逺且有¶巴蜀為之輔雖無淮南豈不
<pb:KR4d0420_WYG_018-10b>
能集數萬之衆伺西¶北有警而綴我耶戰而勝且如此
有如不勝其害¶可勝言哉且我以騎當歩理可萬全臣
尚謂恐有¶不勝者今日之事勢與泰和不同故耳盖泰
和以<md:KR4d0420_SBCK_018-9b>¶冬征而今以夏此天時不同也冬則水脉涸而平¶
陸多夏則水脉盛而泥淖多此地利不同也泰和¶舉天
下全力至於亂軍亦駈之為前鋒今能之乎¶此人事不
同也議者徒見泰和取勝之易而不知¶今日之難且以
夏人觀之向日弓箭手之在西邉¶者一遇勍敵則搏而
<pb:KR4d0420_WYG_018-11a>
戰袒而射彼已喪氣奔北之¶不暇乃今陥吾城而擄其
守臣敗吾軍而禽其主¶將曩則畏我如彼今則侮我如
此夏人既非前日¶柰何待宋人獨如前日哉願陛下思
其勝之之利¶又思敗之之害無悦甘言無貽後悔可也
章奏不<md:KR4d0420_SBCK_018-10a>¶報是秋公主貢舉且取髙帝以天下為度命題
以¶諷焉時全一軍尋敗於淮上㡬有隻輪不返之禍¶宣
宗責諸將言當使我何面目見楊雲翼耶河朔¶民何涇
等十有一人為逰騎所迫泅河而南有司¶論罪當死公
<pb:KR4d0420_WYG_018-11b>
上章營救之曰法所重私渡者防姦¶偽也今平民為敵
所迫奔入於河為逭死之計耳¶豈有他哉使吾民不死
於敵而死於法爾後唯有¶從敵而已宣宗悟盡釋之哀
宗以河南雨雹詔公¶審理寃獄而不及陜西公言天地
人通為一體今¶人一支受病則四體為之不安豈可專
治受病之<md:KR4d0420_SBCK_018-10b>¶處而置其餘不問乎朝廷是之詔吏部郎中
楊居¶仁審寃陜西公之重人命慎于兵刑者類如此所¶
著文集若干巻校大金禮儀若干巻續通鑑若干¶巻周
<pb:KR4d0420_WYG_018-12a>
禮辨一篇左氏莊列賦各一篇提㸃司天臺¶二十年雖
老於其業積日累月不能了之事公一¶語破的衆無異
辭有以太一新歴上進者尚書省¶檄公叅訂摘其不合
者二十餘條歴家稱焉德陵¶以庚寅日啓土司天生陳
舜舉言國音属商金在¶庚為絶宜用乙酉金王日吉詔
公决之公言上行¶年辛夘乙酉雖為金王終與行年相
戾諱名不諱<md:KR4d0420_SBCK_018-11a>¶姓姓所同也名所獨也且五行之説在漢
人猶以¶為不經前世如吕才一行皆神於術數尚辨以
<pb:KR4d0420_WYG_018-12b>
為¶不可用本朝部姓焉可必其於五音何属乎卒從¶公
議有五星聚井辨一篇天象賦一篇句股機要¶象數雜
説積年雜説皆藏於秘府孤子恕奉公之¶柩將葬於某
原之先塋涕泗百拜謂門下士元好¶問言先公孝弟忠
信始於事親中於事君終於兼¶善天下者翰林修撰王
彪事狀具在墓當有碑敢¶質之以為請好問謝不敢當
恕以大義見責曰先¶公平生以國士待吾子乃不得論
次遺烈以見於<md:KR4d0420_SBCK_018-11b>¶後世乎好問度不可以終辭再拜曰謹
<pb:KR4d0420_WYG_018-13a>
受教乃為¶件右之且系之以銘其銘曰¶
　天禀之厚有可施曽門之傳儼若思菁莪樂育¶併以
　資大器備具無磷緇山甫吉甫其庻而魯¶無君子焉
　取斯貞祐南駕傾朝支忿兵横出紛¶僵尸丁男役苦
　輸膏脂公獨上前陳苦辭同仁¶一視父母慈越肥秦
　瘠小智私两淮民命我所¶司忍令矛端舞嬰児崑崙
　神泉葠术芝危國可¶活民不疵如公豈無匡復姿天
　廢商乆實為之¶孺子可教猶帝師惜哉不遭隆凖時
<pb:KR4d0420_WYG_018-13b>
　東隅之日<md:KR4d0420_SBCK_018-12a>¶今崦嵫頋瞻喬木為齎咨峴山墮淚方在
　兹零¶落何必西州詩¶
　　　嘉議大夫陜西東路轉運使剛敏王公¶神道碑
　　　　銘¶
嵗巳酉冬十月故戸部尚書王公之子元慶涕泗¶謂某
言先公棄諸孤養餘三十年矣惟是轉徙南¶北無歸祔
之望乃今始克襄事墓當有碑碑例有¶銘今属筆於子
使不肖孤獲免於有不稱之罪則¶瞑目為無憾矣敢百
<pb:KR4d0420_WYG_018-14a>
拜以請某以為先大夫有功¶吾晉鄉里晩生與受其賜
今史冊散逸既無以傳<md:KR4d0420_SBCK_018-12b>¶信名卿鉅公立功立事之迹不
隨世磨滅者繄金¶石是賴誠得属辭比事以相兹役雖
文字暗陋其¶敢不勉謹按御史張天綱所譔行事之狀
而論次¶之公諱擴字充之族王氏世為定州永平人曽
大¶父某大父某仕為縣功曹國初籍新附之民畀以¶符
契使復舊業歸附後時或先服後叛者則别籍¶次第拘
僇將及永平功曹輙焚其籍以滅迹所活¶無慮數千人
<pb:KR4d0420_WYG_018-14b>
令歎曰隂德在汝矣因改服儒業五¶子皆教之宦學三
子繼登上第而仕亦逹功曹得¶贈儒林郎妣两髙氏太
原縣太君邦用公之父也<md:KR4d0420_SBCK_018-13a>¶仕至同知安國軍節度使事
妣劉氏楊氏俱用公¶貴加贈太原郡太夫人公孩幼嗜
學甫冠從鄉賦¶即有聲時輩無不推伏擢明昌五年甲
科釋褐鄧¶州錄事朝廷更定律令留公不遣再調懐安
令㢘¶舉徐州觀察判官召補尚書省令史考滿授同知¶
徳州防禦使事以山東旱命馳驛赴官遂專賑貸¶東平
<pb:KR4d0420_WYG_018-15a>
諸郡公所至推次乏絶人受實惠豪猾不得¶夤縁為姦
棣州饑尤甚公輙例外禀之平章政事¶夀國張公宣撫
濟南以德愽多盗檄公揔諸郡兵¶討捕羣盗悉平泰和
五年呉曦納劒外五州内属<md:KR4d0420_SBCK_018-13b>¶公以選為順化軍節度副
使未至州反為宋陜西¶安撫司奏公為經歴官俄改真
定府判官八年三¶月擢拜監察御史是夏旱甚詔出諸
御史分理寃¶獄異時審讞者專以末减為事雖殺人者
之罪亦¶貸出之公謂同官言生人之寃固所當審地下
<pb:KR4d0420_WYG_018-15b>
之¶寃將置不問乎因力革前弊時議皆稱其平使還¶言
剏設三司不便大略謂三司之設民間竊議當¶以刻剥
為事臣愚以為刻剥固所無而浮動之言¶可畏耳大定
間一曹望之為戸部天下倉廪府庫¶皆實百姓無愁歎
之聲存乎其人不在改官稱也<md:KR4d0420_SBCK_018-14a>¶今三司所掌即户部前
日之事官属又皆戸部舊¶員掾属亦戸曹舊吏豈有愚
於戸部而智於三司¶者唯當復戸部之舊無駭民聴可
也西北路三司¶簽事張煒以規措䧟沒縣官錢詔公鞫
<pb:KR4d0420_WYG_018-16a>
之公比勘¶失濫錢幣草米例以百萬計皆權要假貸之
數先¶以金幣諸物賂遺黄門李新喜至是并按之煒懼¶
不免倚同舎之舊私有所請公麾之曰故舊義重¶朝綱
當自我壊耶乃列奏煒内結閹豎外連權貴¶姦贜狼籍
罪在不赦詔就委公徴理之佗所糾弹¶凡十餘章大抵
明綱紀正風俗之事優詔褒諭特<md:KR4d0420_SBCK_018-14b>¶遷两階大安三年授
同知横海軍節度使事貞祐¶初改簽河東北路按察司
事二年太原受兵賴公¶保完宣撫司上其功進太中大
<pb:KR4d0420_WYG_018-16b>
夫本路按察副使¶兼同知轉運使事明年七月召為行
宫尚書戸部¶侍郎尋擢河南路都轉運使南渡以來庻
務草創¶皆倚公而辦不數月綱紀大小截然一新朝譽
歸¶焉河北苖道潤求封爵宰相髙琪持不可議以它¶辭
却之宣宗親問公當如何公奏曰帝王以天下¶為度何
可逆詐我雖欲勿許彼恃威令不能及將¶何所不為不
若因而封之此髙祖所以將韓信也<md:KR4d0420_SBCK_018-15a>¶宣宗顧謂髙琪曰
王擴與我意合其亟行之太府¶監歐里白以御饍羊瘦
<pb:KR4d0420_WYG_018-17a>
瘠被詰問白跪奏御羊瘦¶瘠轉運使不加意而然上復
問公卿先朝舊人號¶為知禮朕知之舊矣太府之言乃
如是誠有之乎¶公進曰大駕初到人心未甚安宜省費
以示儉德¶比以一羊肥瘠紛紛不已以至庭辨天下知
者以¶為有司不職而不知者將以陛下日以自奉為急¶
耳其於聖德將無少損乎上忻然曰卿言是矣細¶事再
不必言公一日以事入省適髙琪自閲御羊¶及校計鶉
鴿水食公問之故髙琪言聖上焦勞過<md:KR4d0420_SBCK_018-15b>¶甚全藉饍羞資
<pb:KR4d0420_WYG_018-17b>
養精力安敢不備肥好公折之曰¶膳夫之事何至宰相
親臨髙琪黙然不能對心甚¶恨之是後每以事相可否
而公都不降下冬十月¶潼闗破髙琪積不平奏公為刑
部尚書領闗陜軍¶儲軍至鄭州而還髙琪奏公復行公
方集官吏騎¶卒省符趣行急於星火踰月召還即付刑
曹以受¶命不即行為罪有司希髙琪㫖當以軍法後至
入¶絞刑奏上宣宗曰十日運還十三方差王擴行何¶得
如此定罪其審議之踰月髙琪又執前奏上知¶公無罪
<pb:KR4d0420_WYG_018-18a>
而重違宰相意止於禠一階未㡬有㫖特<md:KR4d0420_SBCK_018-16a>¶起公遥領隴
州防禦使行六部侍郎規運秦鞏軍¶儲别詔慰撫良厚
時興定元年之九月也公至軍¶中復奏䟽云古者内政
寓軍令周井田漢屯田唐¶租庸調皆其法也今之軍士
見屯者無慮數十萬¶衆而家口又數倍於軍彼皆落薄
失次無所營為¶唯有張口待哺而已嵗入有限日給無
窮乆不改¶圖徒使農民重困而軍戸亦不得安帖臣愚以
為¶不若計軍戸丁數口量給地畆使失業之人皆獲¶地
<pb:KR4d0420_WYG_018-18b>
著既有恒産孰不為自養之計深汰冗軍悉歸¶耕穫授
田初年給口粮之半明年各有收歛可一<md:KR4d0420_SBCK_018-16b>¶切減罷略以
一百萬口計之嵗省米三百六萬斛¶既豐委積又免轉
輸之勞遇戰士出征或防秋之¶役量増升斗使餬口有
餘如此則農民止輸正租¶餽饟自足此業已定中興之
本正矣踰月宣權陜¶西西路轉運使二年五月遷陜西
東路轉運使依¶前行六部尚書公自以時運不偶年六
十三即以¶謝事為請尋遷嘉議大夫致仕先患疽發背
<pb:KR4d0420_WYG_018-19a>
至是¶増劇以閏三月十有五日薨於私第之正寢越三¶
日權殯於長安南慈恩寺太常攷行謚曰剛敏两¶娶濟
陽丁氏皆前公卒贈太原郡夫人再娶趙氏<md:KR4d0420_SBCK_018-17a>¶封如所贈
子男三人元慶其長仕為歸德行六部¶郎中次未名而
卒次元亨業進士趙出也女五人¶長適鹽使司管勾何
某次適監韓城酒賈仲源次適¶同知鎮戎軍州事布色
薩爾拉次適同知鈞州軍¶州事兼滎澤令張泰亨次㓜
在室公學業富贍嘗¶四赴廷試毎舉進士未嘗不為考
<pb:KR4d0420_WYG_018-19b>
官臨事有幹局¶雖在細務亦無不經意在京兆漕司前
政喬公子¶實趙公子文號為稱職公表表自見舉動有
法掾¶属奔走從事無敢後者評者謂子實寛緩欲為不¶
忍欺子文周宻欲為不能欺皆未必能然獨王公<md:KR4d0420_SBCK_018-17b>¶之不
敢欺為有徴云在太原日言時病有四一將¶不知兵二
兵不素教三事不豫立四用人違所長¶又陳河東利害
汰冗兵禁㳺惰節浮費惜民力等¶二十事而守禦之䇿
為多識者謂公䇿慮愊億洞¶見事㡬雖軍中老臣宿將
<pb:KR4d0420_WYG_018-20a>
料敵制勝且不能纎悉¶周宻如此在所皆可行不特河
東而已為人體貎¶嚴正氣量宏愽自然有公輔之望至
今言名卿材¶大夫者公必一二及焉某既件右公平生
嘗試妄¶論之生材非難獲用為難獲用非難盡其材為
尤¶難大定明昌間文治為盛教養既乆人物輩出公<md:KR4d0420_SBCK_018-18a>¶生
於其時禀賦之美固已絶人逺甚加之内承父¶兄之教
而外漸師友之訓故能卓然成就如此至¶於為御史為
外臺属典財賦於危急存亡之際才¶力恢恢迎刄而解
<pb:KR4d0420_WYG_018-20b>
宣宗雅知公蹔歴戸曹即擢三¶品盖有意大用矣公亦
慨然以天下大計自任期¶於不負所學誠使之垂紳正
笏坐於廟堂之上設¶施之際必有大過人者直道不容
竟為彊臣所摧¶折盖蔽賢之禍孫劉輩實當之非獨公
為不幸也¶元慶元亨以某年某月奉公之柩祔於某原
之先¶塋其銘曰<md:KR4d0420_SBCK_018-18b>¶　剛以作彊敏以赴功伊誰是名文武王公文武¶維何
　維間氣之雄揚于王庭靡職不供登使者¶車乘御史
<pb:KR4d0420_WYG_018-21a>
　騘搏擊所加姦宄為空公寧經生儒¶雅從容外臺賜
　環入計租庸以給京師以饟河¶潼我從事獨賢一奮
　薄躬論列上前大計兵農¶敺㳺末而授田汰冗食而
　選鋒是謂元氣之彊¶而四體之充成周既東正塗既
　窮扼天闗以九¶虎失頗牧于禁中徃在北門身為金
　墉有來梯¶䡴不利仰攻孰曰傾朝復支而不於棟隆
　六卿¶地官位望維崇唯利器百而試者一故在公為<md:KR4d0420_SBCK_018-19a>¶　不逢忠臣不和和臣不忠名譽寧失我豈彼同¶衣冠
<pb:KR4d0420_WYG_018-21b>
　堂堂珪璋顒顒山立揚休頹岱嵩而不吾¶壓凛乎其
　有漢名卿之風¶
　　　通奉大夫禮部尚書趙公神道碑¶
貞祐甲戍車駕遷南都武元立國至是百年矣自¶中州
被兵朝廷大政雖以戰守為急而大綱小紀¶典則具在
武備文事不容偏廢若禮樂若祠祭若¶歴象若宴饗若
學校若選舉凡𨽻於春官氏者率¶奉行如故事故大宗
伯之任尤難其人時則有若¶太子太保張公敬甫洎其
<pb:KR4d0420_WYG_018-22a>
仲尚書右丞信甫内翰<md:KR4d0420_SBCK_018-19b>¶閑閑趙公周臣内相楊公之美
迭膺是選四賢之¶後而公繼之二十年之間典章文物
粲然可觀繄¶數公是賴竊謂養士之効猶種樹猶作室
培植厚¶則庇廕之利愽堂構勤則維持之功固周家之
作¶新民漢氏之旁求儒雅數世之後人有士子之行¶家
食名氏之舊王室下衰而喬木故在僑札欝為¶時棟陳
許坐鎮雅俗名德相望視全盛為無媿是¶知列國大夫
流風善政固已發源於菁莪樂育之¶日三國人物髙出
<pb:KR4d0420_WYG_018-22b>
近古者猶興㢘舉孝餘波之所¶及也語有之魯無君子
者斯焉取斯敢以是論公<md:KR4d0420_SBCK_018-20a>¶公諱思文字庭玉姓趙氏世
為永平人曽大父諱¶通潜德弗耀妣李氏大父諱傑贈
正議大夫天水¶郡伯妣張氏封天水郡君考蕃明法决
科仕至乾¶州奉天縣令官奉直大夫用公貴超贈通奉
大夫¶天水郡侯妣李氏追封天水郡太夫人初公名璜¶
弟去非名珩奉天君夜夣道士書今名且云二南¶有不
次之喜寤而解之曰二南云者吾两男子之¶謂乎乃命
<pb:KR4d0420_WYG_018-23a>
改焉公天資頴悟弱冠有賦聲未㡬偕¶去非擢明昌五
年進士第鄉里榮之號雙飛趙家¶釋褐德順州軍事判
官俄丁外艱服除調鳯翔府<md:KR4d0420_SBCK_018-20b>¶錄事判官權虢略縣事縣
近邉嵗儲粟數萬斛農¶人轉輸苦於停滯公區䖏有方
纔旬月而畢再調¶虢州司候轉萊州觀察判官泰和八
年召補尚書¶省令史留再考陞安化軍節度副使兼宻
州觀察¶副使属中夏被兵河朔州郡相次陷沒危疑之
際¶新節度到軍士鬨傳敵人遣間者來白公欲殺之¶公
<pb:KR4d0420_WYG_018-23b>
訶之曰信如所疑殺之亦無益儻出於朝命他¶日公輩
何以自解耶衆悟皆惶遽而退既而兵及¶城下公率壯
士數千赴之力盡而陷公自謂徒死¶無益乃易衣服變
姓名挈二子贄克剛北走時燕<md:KR4d0420_SBCK_018-21a>¶都受圍唯順州堅守公
冒險入焉順州守王晦薦¶於朝詔授禮部員外郎兼大
理司直仍進官兩階¶朝廷知公始於此矣二年都城不
守公潜跡隘巷¶以課童子學為業明年冬路稍通徒歩
還鄉里西¶山經略使苖道潤永平主將李琛同受恢復
<pb:KR4d0420_WYG_018-24a>
之寄¶而内實相圖琛一日謂公言公朝臣能為我持表¶
奏辨曲直乎公遭離喪亂心在宗國恨無路可達¶聞琛
言欣然諾之以三年二月逹汴梁丞相髙琪¶當國素不
喜文士循常例擬公寳昌軍節度副使¶宣宗不説曰思
文再歸國忠孝可尚例授之何以<md:KR4d0420_SBCK_018-21b>¶示勸特授太府監丞
興定二年三月陞同知西安¶軍節度使事兼行六部郎
中皇太子控制樞宻院¶以公知登聞鼓院充經歴官通
安北堡陷經略使¶石虎罪應死公以事在赦前不宜失
<pb:KR4d0420_WYG_018-24b>
信為請皇太¶子曰已遣人殺之矣已而悔之用是待公
加厚四¶年三月除右司諫兼治書侍御史公在樞府乆
熟¶知時弊乃拜章言四事大槩謂當豐委積汰冗兵¶減
軍士家口之妄費者樞宻副使駙馬都尉阿海¶怒公言
兵事公不恤也無㡬被誣下吏天子知其¶寃有詔勿問
五年正月出知虢州軍州事虢州刺<md:KR4d0420_SBCK_018-22a>¶史虢屯戍所在刺
史領軍馬例不注文資上知公¶材特命焉及赴官父老
郊迎歡呼動地公賦詩有¶昔日叅軍今刺史當時健卒
<pb:KR4d0420_WYG_018-25a>
亦衰翁之句州人刻¶石州宅值嵗旱公歩禱山神祠應
期而雨嵗以大¶熟陜右兵交州近闗有訛言闗失守者
居民不知¶所謂狼狽散走公止之曰闗至陜敵越之則
必有¶先聲何得遽至於此乃械言者於市果如公言民¶
賴以安六年五月召為吏部郎中用薦者兼翰林¶修撰
陜西旱甚詔公審理寃獄布宣上意多所平¶反澍雨為
之霑浹初河朔擾攘之際餽餉不給官<md:KR4d0420_SBCK_018-22b>¶募人出粟佐軍
補監當官彰德民孫其姓者嘗輸¶白米三千斛以路梗
<pb:KR4d0420_WYG_018-25b>
未經赴選南廵之後執文書¶訴於吏曹法家例以日月
曠乆無從考按報罷公¶獨曰國家用兵之時以調度不
足業巳許人進納¶特從權耳乃今吝一官不之畀是誣
人也他日或¶有鬻爵之命誰當信之孫竟用公言得補
朝議稱¶焉元光改元陞同知南京路都轉運使事十二
月¶宣廟升遐以公為鹵簿儀仗使正大元年移同知¶中
京留守事四年正月改同知開封府事甲戍以¶來河禁
嚴宻遂有彼疆此界之限郡人王義者家<md:KR4d0420_SBCK_018-23a>¶貧無以自養
<pb:KR4d0420_WYG_018-26a>
嘗徃林州耕稼林州陷乆矣義書與¶家人比舎竊見之
遂以義家謀叛告義家人被繫¶知府瑪津楚至以化内
外議刑罪當死公持不可¶乃上奏云大河南北皆吾境
也民吾民也車駕南¶渡蹔為廵幸之計廟堂日圖興復
初無疆界之分¶南北之限此人果以不幸滅族是使南
避之民舉¶無歸頋之望矣臣竊以為不可上省奏大悦
即命¶赦之且以義為定例有醉人倡言歸十八謀反歸¶
京師富民麻斤出資苛刻胥吏輩承其意諷使鞫¶之公
<pb:KR4d0420_WYG_018-26b>
曰醉者語於何不有此必為富家厭其丐貸<md:KR4d0420_SBCK_018-23b>¶先被麾斥
因酒以泄其憤耳明日詰之果然止以¶非所宜言杖醉
者時人以明恕稱之五年八月改汝¶州防禦使司候趙
玉貪冐無厭百姓苦之公繫之¶獄郡人狀其罪者日以
十數例是枉法罪應死以¶官故仍減為庻人闔境稱快
狂子李生不知何¶從來去州西南十許里擅自立祠鑿
大池祠前紿¶云濟瀆清源王行廟惑衆售利愚民賽香
紙供土¶木者擔負塞路城中為之罷市公察其姦檄梁
<pb:KR4d0420_WYG_018-27a>
縣¶令張節徃問之李伏罪廟未畢而毁之七年正月¶擢
授金安軍節度使未赴改集慶軍節度使兼亳<md:KR4d0420_SBCK_018-24a>¶州管内
觀察使亳大郡重兵所宿軍士陵轢居民¶前政不能制
公以静鎮之軍中私相謂言節度今¶上控制樞府時首
領官也我曹不可輕犯迄赴召¶無一人恣横者公凡三
領郡在所以寛厚為化裁¶決訴訟不事苛細理有不可
耐者時亦窮治之然¶終不以得情而為喜也故吏畏而
愛民愛而畏藹¶然有古良民吏之風報政之後庭宇清
<pb:KR4d0420_WYG_018-27b>
閒日延賔¶客論文把酒與相娛樂間作詩樂府傳逹京
師羣¶公為之属和文采風流照映一時至有神仙官府¶
之目前世江西道院盖不足道也八年三月入拜<md:KR4d0420_SBCK_018-24b>¶禮部
尚書十月慈聖皇太后上仙公復充園陵使¶一時儀禮
多所刋定天興改元京師戒嚴兼攝戸¶部尚書夏四月
望隆德殿起居秋八月上下舎菜¶皆公發之不幸遘疾
以其年九月之四日春秋六¶十有八薨於某里第越三
日權殯某所官通奉大¶夫勲某封天水郡侯食邑一千
<pb:KR4d0420_WYG_018-28a>
戸實封一百戸先¶娶賈氏尚書左丞亨甫之女姪再娶
王氏行六部¶尚書充之之女弟再娶李氏中京推官華
國之女¶弟皆追封天水郡侯夫人再娶孫氏太子太師
振¶之之女封如三夫人子男三人賈所出贄尚書省<md:KR4d0420_SBCK_018-25a>¶令
史克剛奉職克基行中書省左右司員外郎女¶一人孫
出也適監察御史劉公雲卿之子郁早以¶文筆知名男
孫四人贄之子繼祖克剛之子遹祖¶顯祖克基之子紹
祖皆未仕女孫三人克剛一適¶户部曹公景蕭之孫懐
<pb:KR4d0420_WYG_018-28b>
諒二幼在室公孝弟忠信¶出於天性推其餘以及宗族
犮朋無不得其懽心¶敭歴中外將三十年屢以課㝡聞
而未嘗有笞贖¶之玷宰相進除目及公名宣宗必曰趙
思文君子¶人也其見知如此屢典貢舉所得多名士被
黜者¶亦無怨言為文不事彫餙詩律精深而氣質渾厚<md:KR4d0420_SBCK_018-25b>¶讀者謂其宜至大用有耐辱居士集二十巻傳於¶時後
公歿十有二年孤子贄偕夫人孫氏扶護北¶歸以二月
丙申祔於永平縣某鄉里先塋之次禮¶也諸孤以王内
<pb:KR4d0420_WYG_018-29a>
翰百一所譔誌銘見示且以神道¶碑銘為請好問甫從
官學即聞髙誼南宫獻賦誤¶為楊浚所賞桓府叅軍重
辱禇裒之問輙叙東國¶人倫之舊以寓西州華屋之感
恨知之者未盡推¶之者未至何媿辭之有焉其銘曰¶
　髙門之仁舞雩之春儒雅以餙吏事奚智數之¶足云
　貞松後彫良玉不焚忠信而結主知允矣<md:KR4d0420_SBCK_018-26a>¶貞良之臣
　君子謙謙恭人温温完名始終世所¶見聞異代而得
　良史尚有攷於金石之遺文
<pb:KR4d0420_WYG_018-29b>
　
　
　
　
　
　
　
　遺山集巻十八<md:KR4d0420_SBCK_018-26b>¶<md:KR4d0420_SBCK_019-1a>¶
<pb:KR4d0420_WYG_019-1a>
欽定四庫全書
　遺山集巻十九¶　　　　　金　元好問　撰
　　碑銘表誌碣
