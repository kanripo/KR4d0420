# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:28.073236
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0529-035遺山先生文集-卷第三十五.
<pb:KR4d0420_SBCK_035-1a>¶
遺山先生文集卷第三十五¶
　　記¶
　　　　威徳院功徳記¶
并州唐以來圖經𫠦載佛塔廟䖏眎他郡爲尤多¶
宣政之季廢于兵者凡十之七曽不百年瓦礫之¶
場金碧相望&KR0004;若未嘗毀者浮屠氏之力爲可見¶
矣威徳院在晉陽白馬川之清寜社治平二年賜¶
名國朝皇統&KR0004;里𦒿老殷元命梵嚴寺僧善信及¶
其徒真果主之寺之廢乆矣柱礎之外無復餘物¶
真稍葺堂屋以居大定中真之徒明玘嗣院事頗¶
<pb:KR4d0420_SBCK_035-1b>¶
以寺基迫隘爲嫌行視寺後平崕其上可剗治乃¶
乞地于韓順家而得之凡役工五千有竒而寺加¶
廣實倡于韓厚而僧因爲之勤也玘&KR0004;刻華嚴經¶
本數年迨是而成囙大作水陸以新經千部施且¶
燒二指爲供誠意堅苦爲人感動韓厚者與其屬¶
更爲起東西堂繪像備焉寺外直汾流爲木石橋¶
以便徃來然後寺事成玘爲予言如此且&KR0416;予記¶
之玘今老矣予嘗見其持律嚴入理深護念𫠦業¶
如捍頭目盖人有不可及者每&KR0060;嘆焉浮屠氏之¶
入中國千百年其間&KR0379;廢而旋興稍㣲而更熾者¶
<pb:KR4d0420_SBCK_035-2a>¶
豈無由而然天下凢㡬寺寺凢㡬僧以鄊觀郷未¶
必皆超然可以為人天師也唯其生死一節&KR0416;不¶
可奪小大一志牢不可破故無幽而不窮無髙而¶
不登無堅而不攻雖時有齟齬要其終則莫不沛¶
然如湍流之破隄防一放而莫之禦也道則異術¶
也教則異習也梯空接虚入神出天與吾&KR0078;孔氏¶
至列爲三家儒衣冠之子孫有奔走而從之者况¶
乎誘庸俗而役之以爲區區之塔廟豈不謦咳嚬¶
呻之頃而得之噫使吾聖人之門有若信若果若¶
因若玘者旦旦如是世世又如是就不能推明大¶
<pb:KR4d0420_SBCK_035-2b>¶
道卓如日月之明至于一畆之宫亦何遽有鞠爲¶
園&KR0188;之嘆乎吾于是乎有感¶
　　　　竹林禪院記¶
竹林寺在永寜之白馬原其&KR0004;爲佛屋居人以修¶
香火之供既廢矣鄊豪麻昌及其族弟㞯稍完葺¶
之以龍門僧廣居焉廣觧梁人自言白雲杲之徒¶
居而安之即以興造自任興定中請于縣官得今¶
名乃爲殿爲堂爲門爲齋厨爲庫廐凢三年而寺¶
事俻南原當大川之隂壤地衍沃分流支貫嘉木¶
髙蔭良糓美稷號稱河南&KR0330;杜而寺居其上㳺東¶
<pb:KR4d0420_SBCK_035-3a>¶
望女几地位尊大居然有岳鎮之舊偎　刼立莫¶
可梯接僊人諸峰顔行而前如進而侍如退而聴¶
如敬而慕如畏而服重岡復嶺絡脉下属至白馬¶
則千仞突起朗出天外儼然一敵&KR0038;之不可犯金¶
門烏啄奔走來㑹小山纍纍如祖龍之石隨鞭而¶
東雲烟杳靄濃淡覆露朝&KR1624;夕屝萬景岔入廣一¶
&KR0259;而洛西之勝盡盖嘗嘆焉佛法之入中國至梁¶
而後大至唐而后固寺無定區僧無限貟四方萬¶
里根結磐玄地窮天下之選寺當民居之半而其¶
𫝊特未空也予行天下多矣自承平時通都大州¶
<pb:KR4d0420_SBCK_035-3b>¶
若民居若官寺&KR0004;未有閑麗&KR0646;絶之觀至于公宫¶
侯第世俗𫠦謂動心而駭目者校之傳記𫠦傳曽¶
不能前世十分之一南渡以來尤以營建爲重百¶
司之治或僑寓扵編户細民之間佛之徒則不然¶
以爲佛功徳海大矣非盡大地爲塔廟則不足以¶
報&KR0091;故誕㓜之𫠦駭堅苦之𫠦動&KR0115;報之𫠦讋後¶
福之𫠦徼意有𫠦嚮群起而赴之富者以貲工者¶
以巧壮者以力咄嗟顧盻化草萊爲金碧橦鐘擊¶
皷列坐而食見于百家之聚者乃如此其說曰以¶
力言者佛爲大&KR0038;次之吁可諒哉正大庚辰予間¶
<pb:KR4d0420_SBCK_035-4a>¶
居空上廣因進士康國仲寜以記請仲寜爲予言¶
廣業而專心通且喜從吾属㳺其進也有足與之¶
者因爲記其事并著予之𫠦以感四月望日前内¶
鄊縣令元某記¶
　　　　少林藥局記¶
少林英禪師爲余言昔青州辨公&KR0004;開堂仰山自¶
山下十五里負米以給大衆其後得知醫者新公¶
度爲僧俾主藥局仍不許出子錢致羸餘恐以利¶
心而妨道業新殁&KR0071;以其子能二十年間齋厨仰¶
給而病者亦安之故百年以來諸禪刹之有藥局¶
<pb:KR4d0420_SBCK_035-4b>¶
自青州始興定末東林隆住少林檀施有以白金¶
爲百年齋者自㓂彦温而下百家圖爲悠乆計乃¶
復用青州故事&KR0145;世𫠦必用療疾之功愽者百餘¶
方以爲藥使病者自擇焉僧徳僧浹靖深而周宻¶
又㢘于財衆請主之故少林之有藥局自東林隆¶
始局事之俻迨子三年矣子幸以文記之予以爲¶
醫難事也自&KR0302;黃盧扁之書而下其說累数十萬¶
言皆典雅淵奥本于大道之說䆒乎死生之際儒¶
者不睱讀庸人不觧讀世之學者非不㙯專而業¶
恒至終其身有不免爲粗工者其可爲難矣佛之¶
<pb:KR4d0420_SBCK_035-5a>¶
徒方以禪定爲習于世間法皆以爲害道而不敢¶
爲間有言醫者特儒者之談禪爾有能了知味因¶
㫁除病本如子之書𫠦爲大醫王者乎謂之專則¶
不可也勞則辭乆則厭不合則離泛然而來悠然¶
而徃其視粥魚齋皷如傳舎中物而不留顧其肯¶
老&KR0010;月于參术間乎謂之恒則亦不可也不恒不¶
專&KR0145;未必甚觧而付之司命之事病者何頼焉故¶
㢘者&KR0145;之付一而有餘治藥不得不良十愈一人¶
千愈百人盖猶有𫠦望也貪者爲之乾沒而不定¶
治藥不必皆良　床而當蘼蕪薺苨而亂人參昌¶
<pb:KR4d0420_SBCK_035-5b>¶
陽而進豨苓飛㢘而用馬薊佐使之異用畏惡之¶
相攻其禍可勝言哉古語有之良醫之不能以無¶
藥愈疾猶良將之不能以無兵而制敵也兵有形¶
有形則易見善用之者能以殺人者生人藥之性¶
難窮難窮則不善用之者反以生人者殺人可不¶
懼哉今子則不然若徳若浹之實與㢘皆選之十¶
百軰有不可得者子固得𫠦侄矣時節州土無不¶
適其當炮炙生熟無不極其性徳與浹固亦盡其¶
𠆸矣雖然吾恐他日有不善其後者出人將曰藥¶
局之壞自某人始未必不以予爲知言也故偹述¶
<pb:KR4d0420_SBCK_035-6a>¶
之使來者監觀焉¶
　　　　夀聖禪寺功徳記¶
萬夀長老僧洪倪暨予皆河東人今年夏予來燕¶
城知師主夀聖也將徃過之師遣侍者致參承云¶
三四年以來常欲走書幣太原有請于吾子幸今¶
至矣稅駕于我可乎予欣然從之他日問𫠦求師¶
曰無他惟丐文以記寺事耳請具道𫠦以然盖此¶
寺即崇孝道&KR0163;之佛位崇孝在大定明昌間堂宇¶
百楹食&KR0204;以千記義學諸師迭主講席神州天府¶
非無聞刹擬量人境或自視缺然自遭離兵變城¶
<pb:KR4d0420_SBCK_035-6b>¶
邑廢毀僊佛𫠦廬僅有存者崇孝佛位掃地而盡¶
獨曺王𫠦建舎利塔巋然而已荆&KR0068;瓦礫虵鼯来¶
舎如是十数年無留盼者有大檀越劉師彰之夫¶
人鄭氏篤于奉佛憫福地之乆廢也願爲興起之¶
且其伯男子有慶孩㓜䘮明誓徒佛陁以爲歸宿¶
乃&KR0162;奩中物直百千金者合報心寺提㸃僧潤共¶
爲營度&KR0243;資性堅&KR0216;有立事之望&KR0004;起大殿築室¶
其旁以爲釋子棲息之地此寺之&KR0004;基也&KR0010;丙午¶
禪律諸人猥以第一代見請倪不敏洒掃于此者¶
十寒暑矣今廊廡齋厨下迨庫廐粗有䖏𫠦而其¶
<pb:KR4d0420_SBCK_035-7a>¶
大較出扵鄭之喜捨潤之力賛者爲多&KR0004;慶事廖¶
休大士聦聦為授記有根塵有礙僧寳可依挽迴¶
佛日暗室生輝之語以&KR0828;觀之豈寥休以鄭哀其¶
子之廢不暇他及願力雖堅法施未溥故就其聲¶
聞狹劣而言之耶𫠦以者何我以大堅固力起妙¶
荘嚴聚化杇壌而金碧&KR0108;蛰户而鶱飛煥若神明¶
頓還舊觀于我法中塔廟𫠦在即爲有佛望之而¶
塵勞破即之而智慧生耳目見聞方有是理夫刼¶
濁諸生積爲黒闇叢林之𫠦障蔽如今以百千日¶
熾盛光而照臨之頋豈以一室生白而爲䆒竟哉¶
<pb:KR4d0420_SBCK_035-7b>¶
况乎天雲借&KR0243;展庭三請昔而崇孝今别爲夀聖¶
矣鳯諾錫之美稱龍光廓其徧照上資神壇之護¶
中寓華封之祝金輪四照與天無極豈惟佛子之¶
𫠦賛嘆乃至齋皷粥魚亦皆以一音演&KR0003;固可以¶
著金石垂永乆時節因縁繄吾子是待幸有以賛¶
就之予捧手曰有是哉興建本末當如師𫠦請若¶
佛法則師當爲子說而予不當爲師說異時有大¶
居士文章翰墨如竹谿党公者出必能以華嚴偈¶
重宣此義云師道行清實臨事詳雅&KR0004;受具王山¶
參枝足清和尚聞萬松道價褁粮千里以巾侍自¶
<pb:KR4d0420_SBCK_035-8a>¶
誓松一見即以座元䖏之承事十五年備極勞苦¶
他人無與此者出世住萬夀荒廢以乆無㡬何爲¶
之一新之戒大㑹雖出于&KR0038;力𫠦以成勝縁者師¶
有力焉年月日元某記¶
　　　　興福禪院功徳記¶
興福禪院在登封醴泉鄊之西保其&KR0004;檀越郜智¶
進買地于&KR0253;整家築佛屋其上請少室清涼僧净¶
文居之正大中以恩例得今名自是土木有加焉¶
予居崧前徃來清凉如吾家别業自第一代琇公¶
而下若草堂徳山主通西溪相與相之徒顯靖雋¶
<pb:KR4d0420_SBCK_035-8b>¶
諸人皆有道行可紀故嘗稱述之予赴召京師通¶
與顯偕智進來謁文以記此寺經度之始予諾之¶
然以趣装未暇也是後得官東南迄開興之兵不¶
三四年諸師皆巳下世至于興福之事則未嘗不¶
徃來于心也丁酉之秋見淨文于山陽盖自河南¶
歷大名東平訪予而及之謂予言䘮亂後兩寺幸¶
存千里之來尚欲成諸師之志以無忘郜氏耳予¶
欣焉爲記之且告之曰清凉在兩山間初無𫠦知名特以¶
名徳𫠦在故齋皷粥魚之聲殷然山谷間至今爲崧前¶
名刹境用人勝真不虗語今興福與子俱脫兵刼¶
<pb:KR4d0420_SBCK_035-9a>¶
予文雖不足傳乃得之十五年之後而二千里之¶
逺以子之書言之似不偶然者子勉之又安知他日¶
子之𫠦成就不及向上諸人而興福之壮且麗不¶
爲清凉之殷然乎子勉之九月晦日河東元某記¶
　　　　龍門川大清安禪寺碑¶
皇帝新即大位大行䑓龍門公首&KR0574;分陜之命思¶
𫠦以侈光寵廣&KR0790;澤以祈天永命者乃詣闕拜章¶
請以鄒郡武川之清安寺爲僧衆祝嚴之𫠦事聞¶
制書賜可且命蠲復以優之先是公之姊婿宣差¶
提領郭侯秀從軍而南得釋氏繪像余二十幅扵宛¶
<pb:KR4d0420_SBCK_035-9b>¶
丘相好備具有頋陸之妙郭俟晨夕香火奉扵家¶
庭公亦嘗瞻禮焉頋謂郭言　國㤙天大物無¶
以&KR0091;惟有歸命佛乘仰求慈䕃異時當特建精舎¶
承事此像以致臣子區區之情亦以伸昊天罔極¶
之報&KR0010;丙申秋偕大&KR0116;長老僧志奥歴武川之安¶
都郭侯時在行中申理前說安都寔公别墅旁近¶
二三里𫠦有寺曰正&KR0116;頽弊巳乆無從&KR0024;葺且岡¶
阜散走將非安集之地西北數百舉武三松在焉¶
陽崦回合面势平逺泉流交貫林木蔽映層巒複¶
嶺奔走來赴萬象森然與意匠俱㑹一頋盻之頃¶
<pb:KR4d0420_SBCK_035-10a>¶
而天趣頓新公欣然樂之營建之意遂定以郭侯¶
之發其端也就命董其役(基構所提跬歩之地/率從後直得之)中命漆¶
水公具䟽請大覺住持共爲經度乃以丁酉秋庀¶
徒蕆事土木皆作公首&KR0162;萬金以供凡百之費起¶
佛祖大殿即松爲寺庭法堂丈室丹碧相望乃至¶
安禪有寮㑹食有筵齋厨庫廐以次而具盖規撫¶
仰山而差減殺焉漆水公慕說勝縁復以爲題牓¶
龍跳虎卧雲烟動色後五年大覺退席復以禪師¶
徳善&KR0071;之提點相秀曰有什一之助鄊縣借力竭¶
蹷從事故衆務益辦道場峻潔四衆安𨼆粥魚齋¶
<pb:KR4d0420_SBCK_035-10b>¶
皷殷殷然川谷閒濟安遂爲燕北名刹　恩綸褒¶
異實權輿于此&KR0060;唯逹人大觀通天地人爲一體¶
人扵天地間又同之同者也元首股肱古有成說¶
若民吾同胞則至道學家乃發之是故君有輔相¶
裁成之道臣有幹蠱用譽之責而民亦有職焉特¶
張頥待哺而求飽爾古之任天下之重者匹夫匹¶
婦有不&KR0013;堯舜之澤者若巳推而内之溝中譬之¶
群飲一人向隅而泣滿堂爲之不樂此特爲名教¶
言至扵瞿曇氏之說又有甚焉者一人之身以三¶
世之身爲身一心𫠦念以萬生𫠦念爲念至扵沙¶
<pb:KR4d0420_SBCK_035-11a>¶
河法界雖&KR0311;敵怨𢙣品彚殊䊶悉以大悲智而饒¶
益之道量宏闊願力堅固力雖不足而心則百之¶
有爲煩惱賊𫠦嬈者我願爲法城塹有爲嶮𢙣道¶
𫠦梗者我願爲究竟伴有爲長夜暗𫠦閡者我願¶
爲光眀炬有爲生死海𫠦溺者我願爲大法船若¶
大𨗳師大醫王㣲利可施無念不在在世諦中容¶
有同異其惻𨼆之實亦不可誣也惟公歷事三朝¶
再秉鈞軸本諸仁以内養發扵誠而外見吾儒之¶
兼善内教之利它皆得之性分自然廓而𠑽之有¶
不期合而合者叅事業之既效極材量之𫠦至必¶
<pb:KR4d0420_SBCK_035-11b>¶
有深畧逺圖尊主庇民躋之仁夀之域又何直荘¶
嚴佛土一端而巳哉行臺叅佐諸公以寺記見屬¶
故樂爲之書若夫有開必先千載而一臣能歸美¶
以報其上君能下下以成其志炳燿乎典册掄揚¶
乎雅頌當有鴻儒碩生秉筆以竢豈草茅賤士𫠦¶
得而議之故今𫠦述直以謹&KR0010;月云耳¶
　　　　忻州天慶觀重建功徳記¶
吾州跨西岡而城而岡占城之半是爲九龍之原¶
檀弓志普大夫之葬直謂之九原水經說滹沱經¶
九原城北流此其地也岡𫝑突起下瞰井邑民居¶
<pb:KR4d0420_SBCK_035-12a>¶
官府率無以稱故作州者以廟學道院佛寺鎮之¶
道院舊傳爲唐七聖觀盖天寳八年玄宗親謁大¶
清宫上聖祖玄元皇帝尊號爲聖祖大道玄元皇¶
帝髙祖太宗髙宗中宗&KR0790;宗五帝皆加大聖皇帝¶
之號州郡立𬗋㣲宫畫玄元像事之五帝則列侍¶
左右杜工部冬日洛城北謁玄元廟詩有畫手㸔¶
前軰吴生逺擅場五聖聮龍衮千官列鴈行之句¶
爲可考也七聖云者必増入玄宗肅宗父子乃得¶
爲七是則此觀其起于代宗朝乎玄元大殿規制¶
宏敞而古意猶在知其爲数百年物至以魯靈光¶
<pb:KR4d0420_SBCK_035-12b>¶
比之玄元像則摶土刻木𫠦成巍然尊大極天人¶
之相𦒿舊謂出于神人之手冝不妄也按玄宗起¶
紫微宫天下𫠦同而此州不得獨有七聖觀果嘗¶
以七聖為額是斥名矣是以七聖為㫁矣有國者¶
率用萬世自期尚肯以七為㫁乎意其本名𬗋微¶
流俗以七聖尊像𫠦在&KR0186;改名之耳舊門題曰紫¶
微為可見矣其後觀有白鶴之異復改白鶴觀圖¶
經無𫠦見惟石晉天福二年木土慕容増葺之書¶
于版記者如此大中祥符二年詔郡國立天慶觀¶
故白鶴又改焉天水氏以軒轅為祖起祠殿于玄¶
<pb:KR4d0420_SBCK_035-13a>¶
元之左撒太倉而立之號曰明慶堂宇亭榭齋厨¶
廊廡過唐舊之半見于都官貟外郎知州事冉宗¶
閔明慶殿記及箸作&KR0048;知平遥縣事權通判杜&KR0302;¶
公衍列仙亭題詠者如此宣和末金兵入郡境並¶
東城而南觀以不廢承平之乆道化大行土木之¶
後歳月不絶迨貞祐之亂遂掃地矣宣撫使劉公¶
易起殿于明慶之故基而州將樊侯天勝力復玄¶
元之舊此興復之大凢也&KR0010;庚戌春二月予還自¶
鎮州管内道士王守冲謂予言兵荒之後吾𫠦居¶
無尺木寸躄之餘先師撥土立之計𫠦成不能前¶
<pb:KR4d0420_SBCK_035-13b>¶
世百分之一而吾師弟子之心力盡矣先師留語以觀記¶
属吾子幸吾子不譲予&KR0059;&KR0060;慨嘆予年運而徃矣其𫠦¶
經見亦已多矣&KR0494;子嬰年先大夫挈之四方十八乃一㱕始¶
聞鄊里談天慶異事毎歳二月望道家以(爲/真)元節云是¶
玄元誕彌之日及其期有鶴降此殿多至十数少不下三¶
二州人習以為常皆先期延望刺史約先見者有朋樽¶
之賜鶴旣至翔舞階庭了不驚異黄冠千里来㑹¶
者項軰相望如是三日乃罷從是于兩見之特亂¶
後鶴乃不至耳此觀既經累朝崇餙他道院莫與¶
為比位置爽塏曠若人表髙齋坐嘨可以盡山川¶
<pb:KR4d0420_SBCK_035-14a>¶
之勝古木蔽映窓戸幽&KR0201;屏障几席剪焉無埃塵¶
&KR0302;公白子西之詩髙司戸子文之筆札孫内翰國¶
鎮之文徃徃在人口傅知雄水壁極風濤起伏之¶
變有蜀兩孫之風張永淳天蓬四聖毛髮生動威¶
重可怖號為河東名筆皆㳺人過客之願見者食¶
指既衆以髙業見稱者行輩相及而王姓為多宋¶
中葉有王尊師洞謙王道判洞真百年以来老師¶
王治淳度王大用大用度王志常志常度守冲老¶
師年八十衣冠状貌無&KR0188;食誦經山林枯悴之態¶
毎杖屨出㳺路人為之歛容加敬大用噐量不凡¶
<pb:KR4d0420_SBCK_035-14b>¶
𫠦與㳺皆州里名勝志常出農家十六七許時牧¶
牛田間遇異人挈之而行一日至天壇之陽䑓宫¶
後八年來歸父母驚喜疑其死而復活遂度爲道¶
士氣質渾厚真受道之噐年近九十以去冬留頌¶
而逝皆予𫠦接見者也因爲守冲言子之居人境¶
俱勝異事又多&KR0183;示永乆冝無不可令紫微劉君¶
歴六百甲子道行淳篤神觀開朗予方質以𫠦聞¶
譔新興方志子之師不以属筆且當志之况于平¶
生之言乃爲記其事且爲長謡以招鶴命篇使并¶
刻之以爲真元故事其辭曰¶
<pb:KR4d0420_SBCK_035-15a>¶
胎仙之來&KR0006;馭者誰金支翠㽔光陸離來㡬時&KR0006;¶
倐上馳𣺌翩翩&KR0006;&KR0196;景㣲藐姑射&KR0006;玉雪肌物不¶
疪癘&KR0006;年不饑幡然棄我&KR0006;我疇依去家千年&KR0006;¶
丁令威去何速&KR0006;來何遲子鄊里&KR0006;今是非玄元¶
之祠&KR0006;松十圍蒿蓬金碧&KR0006;更換移南枝越鳥&KR0006;¶
安故棲子獨無情&KR0006;淡忘歸趣雲装&KR0006;莫子違明¶
年真元&KR0006;與子期¶
　　　　太古觀記¶
全真師郝君&KR0004;自寜海來趙州坐州南石梁下六¶
年姪婿郭長倩為真㝎少尹過州問知師䖏率家¶
<pb:KR4d0420_SBCK_035-15b>¶
人致謁師&KR0578;目不為荅長倩夫婦流涕而去州人¶
始知敬之請師住真定之太古觀不之許及長倩¶
赴召乃往居之師燕坐既乆心光内映大易之學¶
恍惚有神受之其教督嚴揮斥公人以為玄門之¶
臨濟間一二言休咎如期而騐道價重聞逹京師¶
衞紹王崇慶&KR0004;賜號廣寜全道太古真人自是四¶
方皆以郝太古目之師東歸不五六年而觀廢于¶
貞祐之兵嵗丁酉師之髙弟范鍊師自東原來裴¶
囬遺址有復修之意而未暇也幕府叅佐趙侯國¶
寳之夫人兾氏出奩中物&KR0033;百金起中殿堂廡齋¶
<pb:KR4d0420_SBCK_035-16a>¶
厨下及用噐無𫠦不備堂衆&KR0010;費亦時給之癸卯¶
冬予自燕都南歸錬師舘予于慶源道院為予言兾今¶
殁矣致力扵吾門者冝不可忘子幸以文記之徃予小¶
功兄寂然亦為全真道予嘗問子之道奈何寂然¶
舉女几野人辛愿敬之之言曰全真家其謙遜似¶
儒其堅苦似墨其脩習似禪其塊然無營又似夫¶
為渾沌氏之術者予北渡後從錬師㳺既乆盖以敬之之¶
言為然是家自皇統以來起于丘劉譚馬諸師而郝¶
君子諸師為方外眷属今太古集𫠦載言詞徃徃¶
深入理窟其以古道自任有不可誣者世人知君之道¶
<pb:KR4d0420_SBCK_035-16b>¶
盖寡兾特女士乃能知之至&KR0162;𫠦甚愛為起庭宇治¶
&KR0163;圃若營其居室然者豈以名取之乎兾氏龍山¶
大族名士京甫之伯姨錬師說其誠實知義理中¶
&KR0010;授道書即有𫠦得其尊師重道盖有𫠦本云¶
　　　　紫㣲觀記¶
東平左副元帥趙侯之太夫人旣老矣即棄家為¶
全真師師鄆人普恵大師張志剛居冠氏之洞清¶
庵庵之制&KR0004;亦甚陋乞名于丘尊師改號紫㣲觀¶
趙侯為之起殿閣立堂宇至于齋厨庫廐所以奉¶
其親于家者無不備&KR0010;乙巳九月落城請子記其¶
<pb:KR4d0420_SBCK_035-17a>¶
事予為之說云古之𨼆君子學道之士為多居山¶
林木食澗飲槁項黄馘自放于方之外若涪翁河¶
上丈人之流後世或附之黄老家数以為列僊陶¶
𨼆居宼謙之以來此風故在也杜光庭在蜀以周¶
靈王太子晋為王建鼻祖乃踵開元故事追崇玉¶
晨君以配混元上徳之號置階品立範儀號稱神¶
僊官府虚荒誕幻莫可致詰二三百年之間至宣¶
政之季而其敝極黄冠之流官給&KR1179;書以散&KR0048;與¶
大夫之目循歴資級無别省寺凡冥報之𫠦警後¶
福之𫠦開則視桑門𫠦前有者而例舉之始欲為¶
<pb:KR4d0420_SBCK_035-17b>¶
髙而終為髙𫠦卑始欲為怪而卒為怪𫠦溺其徒¶
有髙舉逺引者亦厭而去之故自放于方之外者¶
猶一二見焉貞元正隆以來又有全真家之教咸¶
陽人王中孚倡之譚馬丘劉諸人和之本于淵静¶
之說而無黃冠禳禬之妄叅以禪㝎之習而無頭¶
陁縛律之苦畊田鑿井從身以自餋推有餘以及¶
之人視世間擾擾者差若省便然故墮寙之人翕¶
然從之南際淮北至朔漠西向秦(東/向)海山林城市廬¶
舎相望什百為偶甲乙授受牢不可破上之人亦¶
嘗懼其有張角斗米之變著今以止絶之當時將¶
<pb:KR4d0420_SBCK_035-18a>¶
相大臣有為主張者故巳絕而復存稍㣲而更熾¶
五七十年以來盖不可復動矣貞祐䘮亂之後蕩¶
然無紀綱文章&KR0214;&KR0214;之民靡𫠦趣向為之教者獨¶
是家而已今河朔之人什二為𫠦䧟沒無淵静之¶
習無禪定之業𫠦謂舉桑門以自例者則兼有之¶
望宣政之季厭而去之之事且不可見况附于黄¶
老家数以為列僊者其可得乎嗚呼先哲王之道¶
中&KR0022;之正掃地之日乆矣是家何為者乃人敬而¶
家事之殆攻刧争奪之際天以神道設教以弭勇¶
闘嗜殺者之心耶抑三網五常將遂湮滅顛倒錯¶
<pb:KR4d0420_SBCK_035-18b>¶
亂人與物胥而為一也不然則盛衰消長有數存¶
焉于其間亦難于為言也已侯名天錫字受之崇¶
儒重道出于天性雖在軍旅而文史未嘗去手嘗¶
與奉天楊焕然讀徂徕石君唐鑑至論釋老家慨¶
然以為知言决非漫為風俗𫠦移者是觀之作特¶
以養志云年月日河東人元某記¶
　　　　朝元觀記¶
&KR0010;丁未春二月梁鍊師辨疑過新興踵門為予言¶
初國兵以庚辰冬攻破絳陽及觧梁属邑思問僑¶
寓雲朔間當是時崞山軍節度閻侯德剛經畫略¶
<pb:KR4d0420_SBCK_035-19a>¶
定境内休息頗與方外士周旋𫠦居衛邨里白水¶
出焉侯愛其景氣古澹有終焉之志因以清溪自¶
號幅巾便服香火晨夕有薦思問于侯&KR0002;謂有𫠦¶
取焉者侯即走書幣猥以賔禮見招握手而驩如¶
平生爲之闢旁近西園規作廬舎以爲談經講道¶
之𫠦頋謂𫠦親云他日道院成與吾松檟相直逺¶
不能一里𫠦沒而有知得神㳺扵此足致樂也然未幾¶
侯下世&KR0379;畢垣墉而巳今師歸自朔庭悼先志未¶
䆒而尚𡨕福之可徼也庀徒蕆事土木皆作盖經¶
始于庚寅之七月而㫁手于明年之六月像設有¶
<pb:KR4d0420_SBCK_035-19b>¶
殿禳禬有壇講授有堂賔御有次下迨門廡庫廐¶
截然一新又叅佐部曲諸人請為侯立祠以致&KR0372;¶
棠之思衆議思問先住安邑之朝元乃以此觀仍¶
朝元之舊文石既具幸吾子以先友溪南辛敬之¶
劉鄧州光甫之故而為之記予諾之曰侯之事固¶
樂為道之矣予聞黄老家黜聦明去徤羡之說前¶
賢以為大槩與易道何思何慮者合自年少氣銳¶
者觀之徃徃以墮窳不振為嫌及其更事既多閱¶
得䘮休戚者益熟乃稍以淡泊之言為有味廻視¶
世好若芻豢之恱其口者或厭而唾之矣况乎執¶
<pb:KR4d0420_SBCK_035-20a>¶
兵㓙噐行戰危道&KR0108;迅干風塵之𨻶而角逐干功¶
名之㑹伏尸流血僅乃得之大方之家方以拱壁¶
駟馬不如坐進此道彼功定天下之半聲馳四海¶
之表且不能滿渠一𥬇其下者當置之何地哉故¶
雖文成君之豪傑一旦自視缺然願棄人間事絶¶
粒輕舉以從赤松子游非自苦也惟俟知物之不¶
可太盛知名之不可乆䖏知&KR0096;之不可不畏而退¶
之不可不勇故慨然自㧞于流俗思欲髙舉逺引¶
也如此其𫠦乏者呼吸煉化俛仰詘信以適神而¶
飬夀耳雖然上方飛鳥之鳬葛破投杖之龍世徒¶
<pb:KR4d0420_SBCK_035-20b>¶
以神僊為疑而物化亦自有不可窮者矣異時羽¶
衣翩蹮過朝元之上俯華表而語留望五雲而翻¶
翔者汝庸安知其不為清溪翁耶今師名鎮宇國¶
安始以父任作州旣而領兵千人𨽻征西幕府累¶
以戰多為大將軍𫠦知凡萬夫長出師則命留攝¶
軍務于太原禹都孫仲陽道風孤峻時人有玄門¶
臨濟之目與吾辛劉交甚欵辨疑其髙弟云望日¶
遺山真𨼆元某記¶
　　　　清真觀記¶
脩武清真觀在縣北馬坊全真諸人為丘尊師之¶
<pb:KR4d0420_SBCK_035-21a>¶
𫠦建者大定&KR0004;丘自東萊西入關𨼆于磻溪十數¶
年不出天下以爲有道者興陵召赴&KR0692;取道山陽¶
愛其風土之美裴回乆之且謂其徒言在𫠦道院¶
武官為之冠濵都次之聖水又次之若輩得居于¶
此則與濵者聖水相甲乙矣諸人乃乞地于鄊豪¶
馬子安家而得之積以歳月廬舎乃具舎旁近出¶
大泉漑千畆稲塍蓮蕩東與蘇門接茂林脩竹徃¶
徃而在太行諸峯壁立千&KR0775;雲烟朝暮使人顧揖¶
不暇考之地志盖魏晋諸賢之𫠦樂而忘返䖏也¶
大安&KR0004;以㤙例賜今名貞祐丙子丘命劉志敏來¶
<pb:KR4d0420_SBCK_035-21b>¶
居劉縣人丘髙弟也故聚徒至百人興定庚辰之¶
兵觀廢正大辛&KR0407;志敏之徒冷徳明者復葺居之今¶
𫠦食又千指矣&KR0010;甲午予自大梁覊管聊城徳明¶
之法兄弟房志起自覃懐来介于幕府諸君請予¶
爲記房外朴而内敏質直而尚義有似夫墨名而¶
儒實者因爲次第之并著予𫠦感焉嗚呼自神州¶
陸沉之禍之後生聚已乆而未復其半蚩蚩之與¶
居泯泯之與徒爲之教者獨全真道而巳嘗試言¶
之聖人之憂天下後世深矣百姓不可以逸居而¶
無教故爲之立四民建三綱五常士農工賈各有¶
<pb:KR4d0420_SBCK_035-22a>¶
業父慈子孝兄友弟敬君臣嚴夫婦順各有守九¶
官而有司徒仁義禮智典章法度與爲士者共守¶
之天下之人耕而食𧖟而衣養生送死而無憾粲¶
然而有文驩然而有㤙于聖人之教也若飢者之¶
必食寒者之必衣由身而家由家而逹之天下四¶
方由不可斯湏離至百世千世萬世而不可變其¶
是之謂教而道存焉于其間傳有之天祐下民作¶
之君作之師道之行與否皆㱕之天今師徒之官¶
與士之業廢者將三十年寒者不必衣而飢者不¶
必食盖理有不可曉者豈非天耶如經世書𫠦言¶
<pb:KR4d0420_SBCK_035-22b>¶
皇極之數王伯而降至扵爲兵火爲血肉陽九百¶
六&KR0244;當斯時符堅石勒大業廣明五季之亂不如¶
是之極也人情甚不羙重爲風俗𫠦移幸亂樂禍¶
勇闘嗜殺其𫝑不自相魚肉舉六合而墟之不止¶
也丘往赴龍庭之召億兆之命懸于好生𢙣死之¶
一言誠有之則雖馮&KR0801;王之對遼主不是過從是¶
而後黄冠之人十分天下之二聲㷔隆盛皷動海¶
岳雖𠒋暴鷙悍甚愚無聞知之徒皆與之俱化衘¶
&KR0289;茹毒遲廽顧盻若有物掣之而不得逞父不能¶
召其子兄不能克其弟禮義無以制其本刑罰無¶
<pb:KR4d0420_SBCK_035-23a>¶
以懲其末𫠦謂全真家者乃能捄之蕩然大壞不¶
收之後殺心熾然如大火聚力爲撲㓕之嗚呼豈¶
非天耶六月十六日前進士河東元某記¶
　　　　通仙觀記¶
直王屋縣治之北八里𫠦其地名八仙岡丘阜連¶
屬扵華盖峰爲近而紫谿之水𫠦&KR0025;出仙人燕君¶
舊井在焉開元中敕置陽䑓宫以居司馬鍊師近¶
世乃扵宫之左别爲通仙觀通僊觀者&KR0004;爲泰和¶
道院郝志朴實居之崇慶癸酉以㤙例得今名始¶
大爲崇建堂宇廊廡齋厨庫廐以次而具歴兵亂¶
<pb:KR4d0420_SBCK_035-23b>¶
得不廢今其徒𡊮守素主之郝平陽人淳素有守¶
披&KR0878;&KR0068;拾瓦礫不階一簣之𦔳積數十寒暑而後¶
有𫠦就承平時朝上方者率&KR0145;道扵此賔客之𫠦¶
食息幾與陽臺等皆驩喜承事無虚過者而未嘗¶
丐貸扵富人之門人用是重之郝之後有李存道¶
義之義之曲沃人童㓜入道通荘周列禦冠之學¶
五經諸子亦𫠦渉獵妙扵琴事以自娱而已或謂¶
其扵異書有𫠦得而不以傳也戊戌之秋予客濟¶
上守素爲予言通仙之𫠦度勤亦至矣不有以記¶
之則他日莫知𫠦從来吾二師者亦將湮滅而無¶
<pb:KR4d0420_SBCK_035-24a>¶
聞敢再拜以請𡊮往年從予小功兄𡨜然授老子¶
章句且以吾宗奉仙老師明道爲介故爲記之予¶
嘗䆒扵神仙之說盖人禀天地之氣氣之清者爲¶
賢至扵仙則又人之賢而清者也黄老荘列而上¶
不必置論如&KR0573;朴子陶貞白司馬錬師之屬其事¶
可考其書故在其人可想而見不謂之踔宇宙而¶
遺俗渺翩翩而獨征者其可乎使仙果不可成彼¶
&KR0091;材智絶出事物變故皆了然扵胷中寜若世之¶
昧者蔽扵一曲之論徼倖萬一徒以耗壮心而老¶
&KR0010;月乎壬辰之變人有得錬師𫠦藏丹訣扵此山¶
<pb:KR4d0420_SBCK_035-24b>¶
石穴中者曰真元君周覧八極天老相風后侍方¶
明力牧常界先昌宇從六宫宫主悉以天衆㑹於¶
天壇雲臺論三洞秘文普明法要問荅巳竟太一¶
現深明輪間雲軒羽盖滿空界山川雲日黯無晶¶
光元真拜跪扵齋壇之上晻曖之際太一與無央¶
仙悠𨼆扵玄中其始末大畧如此其後記云余留¶
扵王屋清虗洞側𫉬真篆仙經二品一曰元精二¶
曰丹華玩其真跡味其經㫖乃知龍章鳯篆與世¶
筆殊絶聖法仙經曁凡文異軫徒懐悵望深恨不¶
睹其人然精習彌乆探頥淵㣲希髣髴而已又睹¶
<pb:KR4d0420_SBCK_035-25a>¶
真皇寳籙及知上古帝王丹寳並傳莫不遐年逮¶
及夏禹以丹寳授益事禹日淺民不㱕益而㱕啓¶
自是帝王丹道遂止劉君而下又忘&KR0071;之者可勝¶
悼痛維玉匱秘文流運道氣而有昇沉之期故遭¶
遇之者誠萬世之一耳余今不敢泄慢天寳復蔵¶
之名山以俟其人此記以&KR0010;月考之知其往中巖¶
時𫠦蔵也夫玄學之廢乆矣惟玄學廢故人以學¶
仙爲疑今夫居山林棄妻子而以黄冠自名者冝¶
若可望也然叩其中則世間事人𫠦共知者且不¶
能知况出世間乎倀倀之與㳺憒憒之爲曹未嘗¶
<pb:KR4d0420_SBCK_035-25b>¶
學而曰絶學不知𫠦以言而曰忘言囚首䘮面敗¶
絮自褁而曰君子盛徳容貌&KR0002;愚前𫠦謂以俟其¶
人者果何𫠦俟耶抑有之而予不之見耶嗚呼靈¶
都真境自昔閎衍愽大真人之𫠦往來乃今求自¶
抜扵流俗者而不可得扵此可以觀世變矣因併¶
及之以爲素𨼆行怪欺世盗名者之勸十二月&KR0004;¶
吉太原人元某記¶
遺山先生文集卷第三十五¶
