# -*- mode: mandoku-view -*-
#+TITLE: 遺山集
#+DATE: 2015-09-23 10:25:40
#+PROPERTY: JUAN 35


院功德記¶
并州唐以來圖經所載佛塔廟處眎他郡為尤多¶宣政
之季廢於兵者凡十之七曾不百年瓦礫之¶場金碧相
望初若未嘗毁者浮屠氏之力為可見¶矣威徳院在晋
陽白馬川之清寧社治平二年賜¶名國朝皇統初里耆
<pb:KR4d0420_WYG_035-1b>
老殷元命梵嚴寺僧善信及¶其徒真果主之寺之廢久
矣柱礎之外無復餘物¶真稍葺堂屋以居大定中眞之
徒明玘嗣院事頗<md:KR4d0420_SBCK_035-1b>¶以寺基廹隘為嫌行視寺後平崕其
上可剗治乃¶乞地於韓順家而得之凡役工五千有竒
而寺加¶廣實倡於韓厚而僧因為之勤也玘初刻華嚴
經¶本數年迨是而成因大作水陸以新經千部施且¶燒
二指為供誠意堅苦為人感動韓厚者與其屬¶更為起
東西堂繪像備焉寺外直汾流為木石橋¶以便徃來然
<pb:KR4d0420_WYG_035-2a>
後寺事成玘為予言如此且彊予記¶之玘今老矣予嘗
見其持律嚴入理深䕶念所業¶如捍頭目葢人有不可
及者每竊嘆焉浮屠氏之¶入中國千百年其間纔廢而
旋興稍㣲而更熾者<md:KR4d0420_SBCK_035-2a>¶豈無由而然天下凢幾寺寺凢幾
僧以鄉觀鄉未¶必皆超然可以為人天師也唯其生死
一節彊不¶可奪小大一志牢不可破故無幽而不窮無
髙而¶不登無堅而不攻雖時有齟齬要其終則莫不沛¶
然而湍流之破隄防一放而莫之禦也道則異術¶也教
<pb:KR4d0420_WYG_035-2b>
則異習也梯空接虚入神出天與吾姬孔氏¶至列為三
家儒衣冠之子孫有奔走而從之者况¶乎誘庸俗而役
之以為區區之塔廟豈不謦咳嚬¶呻之頃而得之噫使
吾聖人之門有若信若果若¶因若玘者旦旦如是世世
又如是就不能推明大<md:KR4d0420_SBCK_035-2b>¶道卓如日月之明至於一畝之
宫亦何遽有鞠為¶園蔬之嘆乎吾於是乎有感¶
　　　竹林禪院記¶
竹林寺在永寧之白馬原其初為佛屋居人以修¶香火
<pb:KR4d0420_WYG_035-3a>
之供既廢矣鄉豪麻昌及其族弟㞯稍完葺¶之以龍門
僧廣居焉廣解梁人自言白雲杲之徒¶居而安之即以
興造自任興定中請於縣官得今¶名乃為殿為堂為門
為齋厨為庫廐凢三年而寺¶事偹南原當大川之隂壤
地衍沃分流交貫嘉禾¶髙䕃良糓美稷號稱河南韋杜
而寺居其上㳺東<md:KR4d0420_SBCK_035-3a>¶望女几地位尊大居然有岳鎮之舊
偎磨刼立莫¶可梯接僊人諸峰顔行而前如進而侍如
退而聼¶如敬而慕如畏而服重岡複嶺絡脉下屬至白
<pb:KR4d0420_WYG_035-3b>
馬¶則千仞突起朗出天外儼然一敵國之不可犯金¶門
烏啄奔走來㑹小山纍纍如祖龍之石随鞭而¶東雲烟
杳靄濃淡覆露朝忩夕扉萬景岔入廣一¶攬而洛西之
勝盡葢嘗嘆焉佛法之入中國至梁¶而後大至唐而后
固寺無定區僧無限員四方萬¶里根結盤互地窮天下
之選寺當民居之半而其¶傳特未空也予行天下多矣
自承平時通都大州<md:KR4d0420_SBCK_035-3b>¶若民居若官寺初未有閎麗偉絶
之觀至於公宫¶侯第世俗所謂動心而駭目者校之傳
<pb:KR4d0420_WYG_035-4a>
記所傳曾¶不能前世十分之一南渡以來尤以營建為
重百¶司之治或僑寓於編户細民之間佛之徒則不然¶
以為佛功徳海大矣非盡大地為塔廟則不足以¶報稱
故誕幻之所駭堅苦之所動冥報之所讋後¶福之所徼
意有所嚮羣起而赴之富者以貲工者¶以巧壮者以力
咄嗟顧盻化草萊為金碧撞鐘擊¶鼓列坐而食見於百
家之聚者乃如此其説曰以¶力言者佛為大國次之吁
可諒哉正大庚辰予閒<md:KR4d0420_SBCK_035-4a>¶居空上廣因進士康國仲寧以
<pb:KR4d0420_WYG_035-4b>
記請仲寧為予言¶業專而心通且喜從吾屬㳺其進
也有足與之¶者因為記其事并著予之所以感四月望
日前内¶鄉縣令元某記¶
　　　少林藥局記¶
少林英禪師為余言昔青州辨公初開堂仰山自¶山下
十五里負米以給大衆其後得知醫者新公¶度為僧俾
主藥局仍不許出子錢致贏餘恐以利¶心而妨道業新
歿繼以其子能二十年間齋厨仰¶給而病者亦安之故
<pb:KR4d0420_WYG_035-5a>
百年以來諸禪刹之有藥局<md:KR4d0420_SBCK_035-4b>¶自青州始興定末東林隆
住少林檀施有以白金¶為百年齋者自冦彦温而下百
家圖為悠久計乃¶復用青州故事取世所必用療疾之
功博者百餘¶方以為藥使病者自擇焉僧徳僧浹靖深
而周宻¶又亷於財衆請主之故少林之有藥局自東林
隆¶始局事之偹迨予三年矣子幸以文記之予以為¶醫
難事也自岐黄盧扁之書而下其説累數千萬¶言皆典
雅淵奥本於大道之説究乎死生之際儒¶者不暇讀庸
<pb:KR4d0420_WYG_035-5b>
人不解讀世之學者非不藝專而業¶恒至終其身有不
免為粗工者其可為難矣佛之<md:KR4d0420_SBCK_035-5a>¶徒方以禪定為習於世
間法皆以為害道而不敢¶為間有言醫者特儒者之談
禪爾有能了知味因¶斷除病本如子之書所為大醫王
者乎謂之專則¶不可也勞則辭久則厭不合則離泛然
而來悠然¶而往其視粥魚齋鼓如傳舍中物而不留顧
其肯¶老嵗月於參术間乎謂之恒則亦不可也不恒不¶
專取未必甚解而付之司命之事病者何賴焉故¶亷者
<pb:KR4d0420_WYG_035-6a>
取之什一而有餘治藥不得不良十愈一人¶千愈百人
盖猶有所望也貪者為之乾没而不定¶治藥不必皆良
蛇床而當蘼蕪薺苨而亂人參昌<md:KR4d0420_SBCK_035-5b>¶陽而進豨苓飛亷而
用馬薊佐使之異用畏惡之¶相攻其禍可勝言哉古語
有之良醫之不能以無¶藥愈疾猶良將之不能以無兵
而制敵也兵有形¶有形則易見善用之者能以殺人者
生人藥之性¶難窮難則不善用之者反以生人者殺人
人可不¶懼哉今子則不然若德若浹之實與亷皆選之
<pb:KR4d0420_WYG_035-6b>
十¶百軰有不可得者子固得所任矣時節州土無不¶適
其當炮炙生熟無不極其性徳與浹固亦盡其¶伎矣雖
然吾恐他日有不善其後者出人將曰藥¶局之壊自某
人始未必不以予為知言也故偹述<md:KR4d0420_SBCK_035-6a>¶之使來者監觀焉¶
　　　壽聖禪寺功德記¶
萬壽長老僧洪倪暨予皆河東人今年夏予來燕¶城知
師主夀聖也將往過之師遣侍者致參承云¶三四年以
來常欲走書幣太原有請於吾子幸今¶至矣稅駕於我
<pb:KR4d0420_WYG_035-7a>
可乎予欣然從之他日問所求師¶曰無他惟丐文以記
寺事耳請具道所以然葢此¶寺即崇孝道場之佛位崇
孝在大定明昌間堂宇¶百楹食指以千記義學諸師迭
主講席神州天府¶非無聞刹擬量人境或自視缺然自
遭離兵變城<md:KR4d0420_SBCK_035-6b>¶邑廢毁僊佛所廬僅有存者崇孝佛位掃
地而盡¶獨曺王所建舍利塔巋然而已荆棘瓦礫虵鼯
來¶舍如是十數年無留盻者有大檀越劉師彰之夫¶人
鄭氏篤於奉佛憫福地之久廢也願為興起之¶且其伯
<pb:KR4d0420_WYG_035-7b>
男子有慶孩㓜䘮明誓徒佛陁以為歸宿¶乃捐奩中物
直百千金者令報心寺提㸃僧潤共¶為營度潤資性堅
忍有立事之望初起大殿築室¶其旁以為釋子棲息之
地此寺之初基也嵗丙午¶禪律諸人猥以第一代見請
倪不敏洒掃於此者¶十寒暑矣今廊廡齋厨下迨庫廐
粗有處所而其<md:KR4d0420_SBCK_035-7a>¶大較出於鄭之喜捨潤之力賛者為多
初慶事寥¶休大士聰聰為授記有根塵有礙僧寳可依
挽廻¶佛日暗室生輝之語以倪觀之豈寥休以鄭哀其
<pb:KR4d0420_WYG_035-8a>
子之廢不暇他及願力雖堅法施未溥故就其聲¶聞狹
劣而言之耶所以者何我以大堅固力起妙¶莊嚴聚化
朽壌而金碧奮蟄户而鶱飛煥若神明¶頓還舊觀於我
法中塔廟所在即為有佛望之而¶塵勞破即之而智慧
生耳目見聞方有是理夫刼¶濁諸生積為黒闇叢林之
所障蔽如今以百千日¶熾盛光而照臨之顧豈以一室
生白而為究竟哉<md:KR4d0420_SBCK_035-7b>¶况乎天雲借潤展庭三請昔而崇孝
今别為壽聖¶矣鳯諾錫之美稱龍光廓其徧照上資神
<pb:KR4d0420_WYG_035-8b>
壇之䕶¶中寓華封之祝金輪四照與天無極豈惟佛子
之¶所賛嘆乃至齋鼓粥魚亦皆以一音演説固可以¶著
金石垂永乆時節因緣繄吾子是待幸有以賛¶就之予
捧手曰有是哉興建本末當如師所請若¶佛法則師當
為予説而予不當為師説異時有大¶居士文章翰墨如
竹谿党公者出必能以華嚴倡¶重宣此義云師道行清
實臨事詳雅初受具玉山¶參枝足清和尚聞萬松道價
裹糧千里以巾侍自<md:KR4d0420_SBCK_035-8a>¶誓松一見即以座元處之承事十
<pb:KR4d0420_WYG_035-9a>
五年備極勞苦¶他人無與比者出世住萬壽荒廢已久
無幾何為¶之一新之戒大㑹雖出於國力所以成勝縁
者師¶有力焉年月日元某記¶
　　　興復禪院功德記¶
興復禪院在登封醴泉鄉之西保其初檀越郜智¶進買
地於蔣整家築佛屋其上請少室清凉僧净¶文居之正
大中以恩例得今名自是土木有加焉¶予居崧前徃來
清凉如吾家别業自第一代琇公¶而下若草堂德山主
<pb:KR4d0420_WYG_035-9b>
通西溪相與相之徒顯靖雋<md:KR4d0420_SBCK_035-8b>¶諸人皆有道行可紀故嘗
稱述之予赴召京師通¶與顯偕智進來謁文以記此寺
經度之始予諾之¶然以趣裝未暇也是後得官東南迄
開興之兵不¶三四年諸師皆已下世至於興福之事則
未嘗不¶徃來於心也丁酉之秋見浄文於山陽葢自河
南¶歴大名東平訪予而及之謂予言䘮亂後兩寺幸¶存
千里之來尚欲成諸師之志以無忘郜氏耳予¶欣焉為
記之且告之曰清凉在兩山間初無所知名特以¶名德
<pb:KR4d0420_WYG_035-10a>
所在故齋鼔粥魚之聲殷然山谷間至今為崧前¶名刹
境用人勝真不虚語今興福與予俱脱兵刼<md:KR4d0420_SBCK_035-9a>¶予文雖不
足傳乃得之十五年之後而二千里之¶逺以子之書言
之似不偶然者子勉之又安知他日¶子之所成就不及
向上諸人而興福之壮且麗不¶為清凉之殷然乎子勉
之九月晦日河東元某記¶
　　　龍門川大清安禪寺碑¶
皇帝新即大位大行䑓龍門公首膺分陜之命思¶所以
<pb:KR4d0420_WYG_035-10b>
侈光寵廣睿澤以祈天永命者乃詣闕拜章¶請以鄉郡
武川之清安寺為僧衆祝嚴之所事聞¶制書賜可且命
蠲復以優之先是公之娣婿宣差¶提領郭侯秀從軍而
南得釋氏繪像二十餘幅於宛<md:KR4d0420_SBCK_035-9b>¶丘相好備具有顧陸之
妙郭侯晨夕香火奉於家¶庭公亦甞瞻禮焉顧謂郭
言國恩天大物無¶以稱惟有歸命佛乗仰求慈䕃異
時當特建精舍¶承事此像以致臣子區區之情亦以伸
昊天罔極¶之報嵗丙申秋偕大覺長老僧志奥歴武川
<pb:KR4d0420_WYG_035-11a>
之安¶都郭侯時在行中申理前説安都實公别墅旁近¶二
三里所有寺曰正覺頽敝已乆無從補葺且岡¶阜散走将
非安集之地西北數百舉武三松在焉¶陽崦囬合而勢平
逺泉流交貫林木蔽映層巒複¶嶺奔走来赴萬象森然與
意匠俱㑹一顧盻之頃<md:KR4d0420_SBCK_035-10a>¶而天趣頓新公欣然樂之營建之
意遂定以郭侯¶之發其端也就命董其役基構所擬跬歩
之地率從厚直得之中命漆¶水公具䟽請大覺住持共
為經度乃以丁酉秋庀¶徒蕆事土木皆作公首捐萬金
<pb:KR4d0420_WYG_035-11b>
以供凡百之費起¶佛祖大殿即松為寺庭法堂丈室丹
碧相望乃至¶安禪有寮㑹食有筵齋厨庫廐以次而具
葢規橅¶仰山而差减殺焉漆水公慕說勝緣復以為題
牓¶龍跳虎卧雲烟動色後五年大覺退席復以禪師¶徳
善繼之提㸃相秀曰有什一之助郷縣借力竭¶蹷從事
故衆務益辦道塲峻潔四衆安穏粥魚齋<md:KR4d0420_SBCK_035-10b>¶鼓殷殷然川
谷間清安遂為燕北名刹恩綸褒¶異實權輿於此竊唯
逹人大觀通天地人為一體¶人於天地間又同之同者
<pb:KR4d0420_WYG_035-12a>
也元首股肱古有成説¶若民吾同胞則至道學家乃發
之是故君有輔相¶裁成之道臣有幹蠱用譽之責而民
亦有職焉特¶張頤待哺而求飽爾古之任天下之重者
匹夫匹¶婦有不被堯舜之澤者若已推而内之溝中譬
之¶羣飲一人向隅而泣滿堂為之不樂此特為名敎¶言
至於瞿曇氏之説又有甚焉者一人之身以三¶世之身
為身一心所念以萬生所念為念至於河沙<md:KR4d0420_SBCK_035-11a>¶法界雖仇
敵怨惡品彚殊絶悉以大悲智而饒¶益之道量宏闊願
<pb:KR4d0420_WYG_035-12b>
力堅固力雖不足而心則百之¶有為煩惱賊所嬈者我
願為法城塹有為嶮惡道¶所梗者我願為究竟伴有為
長夜暗所閡者我願¶為光明炬有為生死海所溺者我
願為大法船若¶大𨗳師大醫王㣲利可施無念不在在
世諦中容¶有同異其惻隠之實亦不可誣也惟公歴事
三朝¶再秉鈞軸本諸仁以内養發於誠而外見吾儒之¶
兼善内教之利它皆得之性分自然廓而充之有¶不期
合而合者參事業之既效極材量之所至必<md:KR4d0420_SBCK_035-11b>¶有深畧逺
<pb:KR4d0420_WYG_035-13a>
圗尊主庇民躋之仁夀之域又何直莊¶嚴佛土一端而
已哉行䑓叅佐諸公以寺記見屬¶故樂為之書若夫有
開必先千載而一臣能歸羙¶以報其上君能下下以成
其志炳燿乎典册揄揚¶乎雅頌當有鴻儒碩生秉筆以
竢豈草茅賤士所¶得而議之故今所述直以謹歳月云
耳¶
　　　忻州天慶觀重建功德記¶
吾州跨西岡而城而岡占城之半是為九龍之原¶檀弓
<pb:KR4d0420_WYG_035-13b>
志晉大夫之葬直謂之九原水經説滹沱經¶九原城北
流此其地也岡勢突起下瞰井邑民居<md:KR4d0420_SBCK_035-12a>¶官府率無以稱
故作州者以廟學道院佛寺鎮之¶道院舊傳為唐七聖
觀葢天寳八年𤣥宗親謁大¶清宫上聖祖𤣥元皇帝尊
號為聖祖大道𤣥元皇¶帝髙祖太宗髙宗中宗睿宗五
帝皆加大聖皇帝¶之號州郡立紫㣲宫畵𤣥元像事之
五帝則列侍¶左右杜工部冬日洛城北謁𤣥元廟詩有
畵手㸔¶前軰呉生逺擅場五聖聮龍衮千官列鴈行之
<pb:KR4d0420_WYG_035-14a>
句¶為可考也七聖云者必增入𤣥宗肅宗父子乃得¶為
七是則此觀其起於代宗朝乎𤣥元大殿規制¶宏敞而
古意猶在知其為數百年物至以魯靈光<md:KR4d0420_SBCK_035-12b>¶比之𤣥元像
則摶土刻木所成巍然尊大極天人¶之相耆舊謂出於
神人之手宜不妄也按𤣥宗起¶紫㣲宫天下所同而此
州不得獨有七聖觀果嘗¶以七聖為額是斥名矣是以
七聖為斷矣有國者¶率用萬世自期尚肯以七為斷乎
意其本名紫㣲¶流俗以七聖尊像所在輙改名之耳舊
<pb:KR4d0420_WYG_035-14b>
門題曰紫¶㣲為可見矣其後觀有白鶴之異復改白鶴
觀圗¶經無所見惟石晉天福二年木土慕容增葺之書¶
於版記者如此大中祥符二年詔郡國立天慶觀¶故白
鶴又改焉天水氏以軒轅為祖起祠殿於𤣥<md:KR4d0420_SBCK_035-13a>¶元之左撤
太倉而立之號曰明慶堂宇亭榭齋厨¶廊廡過唐舊之
半見於都官員外郎知州事冉宗¶閔明慶殿記及著作
郎知平遥縣事權通判杜岐¶公衍列仙亭題詠者如此
宣和末金兵入郡境並¶東城而南觀以不廢承平之久
<pb:KR4d0420_WYG_035-15a>
道化大行土木之¶役嵗月不絶迨貞祐之亂遂掃地矣
宣撫使劉公¶易起殿於明慶之故基而州將樊侯天勝
力復𤣥¶元之舊此興復之大凢也嵗庚戌春二月予還
自¶鎮州管内道士王守冲謂予言兵荒之後吾所居¶無
尺木寸甓之餘先師撥土立之計所成不能前<md:KR4d0420_SBCK_035-13b>¶世百分
之一而吾師弟子之心力盡矣先師留語以觀記¶屬吾
子幸吾子不讓予私竊慨嘆予年運而徃矣其所¶經見
亦已多矣曩予嬰年先大夫挈之四方十八乃一歸始
<pb:KR4d0420_WYG_035-15b>
聞鄉里談天慶異事每嵗二月望道家以為真元節云
是¶𤣥元誕彌之日及其期有鶴降此殿多至十數少不
下三¶二州人習以為常皆先期延望刺史約先見者有
朋樽¶之賜鶴既至翔舞階庭了不驚異黄冠千里來㑹¶
者項背相望如是三日乃罷從是予兩見之特亂¶後鶴
乃不至耳此觀既經累朝崇飾他道院莫與¶為比位置
爽塏曠若人表髙齋坐嘯可以盡山川<md:KR4d0420_SBCK_035-14a>¶之勝古木蔽映
忩户幽䆳屏障几席剪焉無埃塵¶岐公白子西之詩髙
<pb:KR4d0420_WYG_035-16a>
司户子文之筆札孫内翰國¶鎮之文徃徃在人口傅知
雄水壁極風濤起伏之¶變有蜀兩孫之風張永淳天蓬
四聖毛髪生動威¶重可怖號為河東名筆皆㳺人過客
之願見者食¶指既衆以髙業見稱者行軰相及而王姓
為多宋¶中葉有王尊師洞謙王道判洞真百年以來老
師¶王治淳度王大用大用度王志常志常度守冲老¶師
年八十衣冠狀貎無蔬食誦經山林枯悴之態¶每杖屨
出㳺路人為之歛容加敬大用器量不凡<md:KR4d0420_SBCK_035-14b>¶所與㳺皆州
<pb:KR4d0420_WYG_035-16b>
里名勝志常出農家十六七許時牧¶牛田間遇異人挈
之而行一日至天壇之陽䑓宫¶後八年來歸父母驚喜
疑其死而復活遂度為道¶士氣質渾厚真受道之噐年
近九十以去冬留頌¶而逝皆予所接見者也因為守冲
言子之居人境¶俱勝異事又多垂示永久宜無不可今
紫㣲劉君¶歴六百甲子道行淳篤神觀開朗予方質以
所聞¶譔新興方志子之師不以屬筆且當志之况於平¶
生之言乃為記其事且為長謡以招鶴命篇使并¶刻之
<pb:KR4d0420_WYG_035-17a>
以為眞元故事其辭曰<md:KR4d0420_SBCK_035-15a>¶胎仙之來兮馭者誰金支翠蕤光陸離來幾時兮¶倐上
馳𣺌翩翩兮烟景㣲藐姑射兮玉雪肌物不¶疵癘兮年
不饑幡然棄我兮我疇依去家千年兮¶丁令威去何速
兮來何遲予鄉里兮今是非𤣥元¶之祠兮松十圍蒿蓬
金碧兮更換移南枝越鳥兮¶安故棲子獨無情兮淡忘
歸趣雲裝兮莫予違明¶年真元兮與子期¶
　　　太古觀記
<pb:KR4d0420_WYG_035-17b>
全真師郝君初自寧海來趙州坐州南石梁下六¶年姪
壻郭長倩為真定少尹過州問知師處率家<md:KR4d0420_SBCK_035-15b>¶人致謁師
瞑目不為答長倩夫婦流涕而去州人¶始知敬之請師
住真定之太古觀不之許及長倩¶赴召乃徃居之師燕
坐既久心光内映大易之學¶恍惚有神受之其敎督嚴
揮斥公人以為𤣥門之¶臨濟間一二言休咎如期而騐
道價重聞逹京師¶衞紹王崇慶初賜號廣寧全道太古
眞人自是四¶方皆以郝太古目之師東歸不五六年而
<pb:KR4d0420_WYG_035-18a>
觀廢於¶貞祐之兵嵗丁酉師之髙弟范鍊師自東原來
裴¶回遺址有復修之意而未暇也幕府叅佐趙侯國¶寳
之夫人兾氏出奩中物直百金起中殿堂廡齋<md:KR4d0420_SBCK_035-16a>¶厨下及
用器無所不備堂衆嵗費亦時給之癸卯¶冬予自燕都
南歸鍊師舘予於慶源道院為予言兾今¶殁矣致力於
吾門者宜不可忘子幸以文記之徃予小¶功兄寂然亦
為全真道予嘗問子之道奈何寂然¶舉女凢野人辛愿
敬之之言曰全真家其謙遜似¶儒其堅苦似墨其修習
<pb:KR4d0420_WYG_035-18b>
似禪其塊然無營又似夫¶為渾沌氏之術者予北渡後
從鍊師㳺既久葢以敬之之¶言為然是家自皇統以來
起予丘劉譚馬諸師而郝¶君於諸師為方外眷屬今太
古集所載言詞徃徃¶深入理窟其以古道自任有不可
誣者世人知君之道<md:KR4d0420_SBCK_035-16b>¶葢寡兾特女士乃能知之至捐所
甚愛為起庭宇治¶場圃若營其居室然者豈以名取之
乎兾氏龍山¶大族名士京甫之伯姨錬師説其誠實知
義理中¶嵗授道書即有所得其尊師重道葢有所本云
<pb:KR4d0420_WYG_035-19a>
　　　紫㣲觀記¶
東平左副元帥趙侯之太夫人既老矣即棄家為¶全真
師師鄆人普惠大師張志剛居冠氏之洞清¶庵庵之制
初亦甚陋乞名于丘尊師改號紫㣲觀¶趙侯為之起殿
閣立堂宇至於齋厨庫廐所以奉¶其親於家者無不備
嵗乙巳九月落成請予記其<md:KR4d0420_SBCK_035-17a>¶事予為之説云古之隠君
子學道之士為多居山¶林木食澗飲槁項黄馘自放於
方之外若涪翁河¶上丈人之流後世或附之黄老家數
<pb:KR4d0420_WYG_035-19b>
以為列僊陶¶隠居寇謙之以來此風故在也杜光庭在
蜀以周¶靈王太子晉為王建鼻祖乃踵開元故事追崇
玉¶晨君以配混元上德之號置階品立範儀號稱神¶僊
官府虚荒誕幻莫可致詰二三百年之間至宣¶政之季
而其敝極黄冠之流官給命書以散郎與¶大夫之目循
歴資級無别省寺凡冥報之所警後¶福之所開則視桑
門所前有者而例舉之始欲為<md:KR4d0420_SBCK_035-17b>¶髙而終為髙所卑始欲
為怪而卒為怪所溺其徒¶有髙舉逺引者亦厭而去之
<pb:KR4d0420_WYG_035-20a>
故自放於方之外者¶猶一二見焉貞元正隆以來又有
全真家之教咸¶陽人王中孚倡之譚馬丘劉諸人和之
本於淵静¶之説而無黄冠禳禬之妄叅以禪定之習而
無頭¶陁縛律之苦耕田鑿井從身以自養推有餘以及¶
之人視世間擾擾者差若省便然故墮窳之人翕¶然從
之南際淮北至朔漠西向秦東向海山林城市廬¶舍相
望什百為偶甲乙授受牢不可破上之人亦¶嘗懼其有
張角斗米之變著令以止絶之當時將<md:KR4d0420_SBCK_035-18a>¶相大臣有為主
<pb:KR4d0420_WYG_035-20b>
張者故已絶而復存稍㣲而更熾¶五七十年以來葢不
可復動矣貞祐䘮亂之後蕩¶然無紀綱文章蚩蚩之民
靡所趨向為之教者獨¶是家而已今河朔之人什二為
所䧟没無淵静之¶習無禪定之業所謂舉桑門以自例
者則兼有之¶望宣政之季厭而去之之事且不可見况
附於黄¶老家數以為列僊者其可得乎嗚呼先哲王之
道¶中邦之正掃地之日乆矣是家何為者乃人敬而¶家
事之殆攻刼争奪之際天以神道設教以弭勇¶鬬嗜殺
<pb:KR4d0420_WYG_035-21a>
者之心耶抑三綱五常將遂湮滅顛倒錯<md:KR4d0420_SBCK_035-18b>¶亂人與物胥
而為一也不然則盛衰消長有數存¶焉於其間亦難於
為言也已侯名天錫字受之崇¶儒重道出於天性雖在
軍旅而文史未嘗去手嘗¶與奉天楊煥然讀徂徠石君
唐鑑至論釋老家慨¶然以為知言决非漫為風俗所移
者是觀之作特¶以養志云年月日河東人元某記¶
　　　朝元觀記¶
嵗丁未春二月梁錬師辨疑過新興踵門為予言¶初國
<pb:KR4d0420_WYG_035-21b>
兵以庚辰冬攻破絳陽及解梁屬邑思問僑¶寓雲朔間
當是時崞山軍節度閻侯德剛經畫畧<md:KR4d0420_SBCK_035-19a>¶定境内休息頗
與方外士周旋所居衞村里白水¶出焉侯愛其景氣古
澹有終焉之志因以清溪自¶號幅巾便服香火晨夕有
薦思問於侯若謂有所¶取焉者侯即走書幣猥以賔禮
見招握手而驩如¶平生為之闢旁近西園規作廬舍以
為談經講道¶之所顧謂所親云他日道院成與吾松檟
相直逺¶不能一里所没而有知得神㳺於此致足樂也
<pb:KR4d0420_WYG_035-22a>
然未幾¶侯下世纔畢垣墉而已今師歸自朔庭悼先志
未¶究而尚㝠福之可徼也庀徒蕆事土木皆作葢經¶始
於庚寅之七月而斷手於明年之六月像設有<md:KR4d0420_SBCK_035-19b>¶殿禳禬
有壇講授有堂賔御有次下迨門廡庫廐¶截然一新又
叅佐部曲諸人請為侯立祠以致甘¶棠之思衆議思問
先住安邑之朝元乃以此觀仍¶朝元之舊文石既具幸
吾子以先友溪南辛敬之¶劉鄧州光甫之故而為之記
予諾之曰侯之事固¶樂為道之矣予聞黄老家黜聰明
<pb:KR4d0420_WYG_035-22b>
去健羡之説前¶賢以為大槩與易道何思何慮者合自
年少氣鋭¶者觀之徃徃以墮窳不振為嫌及其更事既
多閲¶得䘮休戚者益熟乃稍以淡泊之言為有味囘視¶
世好若芻豢之悦其口者或厭而唾之矣况乎執<md:KR4d0420_SBCK_035-20a>¶兵凶
器行戰危道奮迅於風塵之隙而角逐於功¶名之㑹伏
尸流血僅乃得之大方之家方以拱璧¶駟馬不如坐進
此道彼功定天下之半聲馳四海¶之表且不能滿渠一
笑其下者當置之何地哉故¶雖文成君之豪傑一旦自
<pb:KR4d0420_WYG_035-23a>
視缺然願棄人間事絶¶粒輕舉以從赤松子游非自苦
也惟侯知物之不¶可太盛知名之不可久處權之不可
不畏而退¶之不可不勇故慨然自㧞於流俗思欲髙
舉逺引¶也如此其所乏者呼吸煉化俛仰詘信以適神
而¶養壽耳雖然上方飛舄之鳬葛坡投杖之龍世徒<md:KR4d0420_SBCK_035-20b>¶以
神僊為疑而物化亦自有不可窮者矣異時羽¶衣翩躚
過朝元之上俯華表而語留望五雲而翺¶翔者汝庸安
知其不為清溪翁耶今師名鎮字國¶安始以父任作州
<pb:KR4d0420_WYG_035-23b>
既而領兵千人𨽻征西幕府累¶以戰多為大將軍所知
凡萬夫長出師則命留攝¶軍務於太原禹都孫仲陽道
風孤峻時人有𤣥門¶臨濟之目與吾辛劉交甚欵辨疑
其髙弟云望日¶遺山真隠元某記¶
　　　清真觀記¶
修武清真觀在縣北馬坊全真諸人為丘尊師之<md:KR4d0420_SBCK_035-21a>¶所建
者大定初丘自東萊西入闗隠於磻溪十數¶年不出天
下以為有道者興陵召赴闗取道山陽¶愛其風土之美
<pb:KR4d0420_WYG_035-24a>
裴回久之且謂其徒言在所道院¶武官為之冠濵都次
之聖水又次之若輩得居於¶此則與濵都聖水相甲乙
矣諸人乃乞地於鄉豪¶馬子安家而得之積以嵗月廬
舍乃具舍旁近出¶大泉溉千畆稻塍蓮蕩東與蘇門接
茂林脩竹徃¶徃而在太行諸峯壁立千仞雲烟朝暮使
人顧揖¶不暇考之地志葢魏晉諸賢之所樂而忘返處
也¶大安初以恩例賜今名貞祐丙子丘命劉志敏來<md:KR4d0420_SBCK_035-21b>¶居
劉縣人丘髙弟也故聚徒至百人興定庚辰之¶兵觀廢
<pb:KR4d0420_WYG_035-24b>
正大辛卯志敏之徒冷徳明者復葺居之今¶所食又千
指矣嵗甲午予自大梁覊管聊城德明¶之法兄弟房志
起自覃懐來介于幕府諸君請予¶為記房外樸而内敏
質直而尚義有似夫墨名而¶儒實者因為次第之并著
予所感焉嗚呼自神州¶陸沉之禍之後生聚已久而未
復其半蚩蚩之與¶居泯泯之與徒為之教者獨全真道
而已嘗試言¶之聖人之憂天下後世深矣百姓不可以
逸居而¶無敎故為之立四民建三綱五常士農工賈各
<pb:KR4d0420_WYG_035-25a>
有<md:KR4d0420_SBCK_035-22a>¶業父慈子孝兄友弟敬君臣嚴夫婦順各有守九¶官
而有司徒仁義禮智典章法度與為士者共守¶之天下
之人耕而食蠶而衣養生送死而無憾粲¶然而有文驩
然而有㤙於聖人之教也若饑者之¶必食寒者之必衣
由身而家由家而逹之天下四¶方由不可斯須離至百
世千世萬世而不可變其¶是之謂教而道存焉於其間
傳有之天祐下民作¶之君作之師道之行與否皆歸之
天今師徒之官¶與士之業廢者將三十年寒者不必衣
<pb:KR4d0420_WYG_035-25b>
而饑者不¶必食葢理有不可曉者豈非天耶如經世書
所言<md:KR4d0420_SBCK_035-22b>¶皇極之數王伯而降至於為兵火為血肉陽九百¶
六適當斯時苻堅石勒大業廣明五季之亂不如¶是之
極也人情甚不美重為風俗所移幸亂樂禍¶勇鬬嗜殺
其勢不自相魚肉舉六合而墟之不止¶也丘徃赴龍庭
之召億兆之命懸於好生惡死之¶一言誠有之則雖馮
瀛王之對遼主不是過從是¶而後黄冠之人十分天下
之二聲熖隆盛鼓動海¶岳雖凶暴鷙悍甚愚無聞知之
<pb:KR4d0420_WYG_035-26a>
徒皆與之俱化衘¶鋒茹毒遲廽顧盻若有物掣之而不
得逞父不能¶召其子兄不能克其弟禮義無以制其本
刑罰無<md:KR4d0420_SBCK_035-23a>¶以懲其末所謂全眞家者乃能捄之蕩然大壊
不¶收之後殺心熾然如大火聚力為撲㓕之嗚呼豈¶非
天耶六月十六日前進士河東元某記¶
　　　通仙觀記¶
直王屋縣治之北八里所其地名八仙岡丘阜連¶屬於
華葢峯為近而紫谿之水所從出仙人燕君¶舊井在焉
<pb:KR4d0420_WYG_035-26b>
開元中敇置陽臺宫以居司馬鍊師近¶世乃於宫之左
别為通仙觀通仙觀者初為泰和¶道院郝志樸實居之
崇慶癸酉以恩例得今名始¶大為崇建堂宇廊廡齋厨
庫廐以次而具歴兵亂<md:KR4d0420_SBCK_035-23b>¶得不廢今其徒袁守素主之郝
平陽人淳素有守¶披荆棘拾瓦礫不階一簣之助積數
十寒暑而後¶有所就承平時朝上方者率取道於此賔
客之所¶食息幾與陽臺等皆驩喜承事無虚過者而未
嘗¶丐貸於富人之門人用是重之郝之後有李存道¶義
<pb:KR4d0420_WYG_035-27a>
之義之曲沃人童㓜入道通莊周列禦冦之學¶五經諸
子亦所渉獵妙於琴事以自娯而已或謂¶其於異書有
所得而不以傳也戊戌之秋予客濟¶上守素為予言通
仙之所度勤亦至矣不有以記¶之則他日莫知所從來
吾二師者亦將湮滅而無<md:KR4d0420_SBCK_035-24a>¶聞敢再拜以請袁徃年從予
小功兄寂然授老子¶章句且以吾宗奉仙老師明道為
介故為記之予¶嘗究於神仙之説葢人禀天地之氣氣
之清者為¶賢至於仙則又人之賢而清者也黄老莊列
<pb:KR4d0420_WYG_035-27b>
而上¶不必置論如抱樸子陶貞白司馬錬師之屬其事¶
可考其書故在其人可想而見不謂之踔㝢宙而¶遺俗
𣺌翩翩而獨征者其可乎使仙果不可成彼¶稱材智絶
出事物變故皆了然於胷中寧若世之¶昧者蔽於一曲
之論徼倖萬一徒以耗壯心而老¶嵗月乎壬辰之變人
有得鍊師所藏丹訣於此山<md:KR4d0420_SBCK_035-24b>¶石穴中者曰真元君周覽
八極天老相風后侍方¶明力牧常界先昌宇從六宫宫
主悉以天衆㑹於¶天壇雲臺論三洞秘文普明法要問
<pb:KR4d0420_WYG_035-28a>
答已竟太一¶現深明輪間雲軒羽葢滿空界山川雲日
黯無晶¶光元眞拜跪於齋壇之上晻曖之際太一與無
央¶仙悠隠於𤣥中其始末大畧如此其後記云余留¶於
王屋清虚洞側獲真篆仙經二品一曰元精二¶曰丹華
玩其真跡味其經㫖乃知龍章鳯篆與世¶筆殊絶聖法
仙經暨凡文異軫徒懐悵望深恨不¶睹其人然精習彌
久探賾淵㣲希髣髴而已又睹<md:KR4d0420_SBCK_035-25a>¶眞皇寳籙及知上古帝
王丹寳並傳莫不遐年逮¶及夏禹以丹寳授益事禹日
<pb:KR4d0420_WYG_035-28b>
淺民不歸益而歸啓¶自是帝王丹道遂止劉君而下又
亡繼之者可勝¶悼痛維玉匱秘文流運道氣而有昇沉
之期故遭¶遇之者誠萬世之一耳余今不敢泄慢天寳
復蔵¶之名山以俟其人此記以歳月考之知其往中巖¶
時所蔵也夫𤣥學之廢久矣惟𤣥學廢故人以學¶仙為
疑今夫居山林棄妻子而以黄冠自名者宜¶若可望也
然叩其中則世間事人所共知者且不¶能知况出世間
乎倀倀之與㳺憒憒之為曹未嘗<md:KR4d0420_SBCK_035-25b>¶學而曰絶學不知所
<pb:KR4d0420_WYG_035-29a>
以言而曰忘言囚首喪面敗¶絮自裹而曰君子盛德容
貎若愚前所謂以俟其¶人者果何所俟耶抑有之而予
不之見耶嗚呼靈¶都真境自昔閎衍博大真人之所往
來乃今求自¶拔於流俗者而不可得於此可以觀世變
矣因併¶及之以為素隱行怪欺世盜名者之勸十二月
初¶吉太原人元某記¶
　
　
<pb:KR4d0420_WYG_035-29b>
　
　
　
　
　
　
　
　遺山集巻三十五¶
<md:KR4d0420_SBCK_036-1a>¶
<pb:KR4d0420_WYG_036-1a>
欽定四庫全書
　遺山集巻三十六¶　　　　金　元好問　撰
　　序引
