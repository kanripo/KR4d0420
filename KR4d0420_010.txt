# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:26.907792
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0529-010遺山先生文集-卷第十.
<pb:KR4d0420_SBCK_010-1a>¶
遺山先生文集卷第十¶
　　七言律詩¶
　　　　追録洛中舊作¶
樂府新聲緑綺裘梁州舊曲錦&KR0414;頭酒兵易壓愁¶
城破花影長隨日脚流萬里青雲休自負一莖白¶
髮儘堪羞人間只怨天公了未便天公得自由¶
　　　　東園晚眺(東平)¶
霜𩯭蕭蕭試鑷着怪來歌酒百無&KR0172;舊家人物今¶
誰在清鏡功名&KR0010;又殘楊柳撓春出新意小梅留¶
雪弄餘寒一詩不盡登臨興落日東園獨𠋣欄¶
<pb:KR4d0420_SBCK_010-1b>¶
　　　　十一月五日蹔徃西張¶
城隈細路入沙汀絮㡌衝風日再經歉&KR0010;村虚更¶
荒惡窮冬人影亦伶俜林煙漠漠鴉邉暗山骨稜¶
稜雪外青四十年來比寒苦凍吟猶記隴関亭¶
　　　　石嶺関書所見¶
軋軋旃車轉石槽故關猶復戍&KR0211;刀連營突&KR0016;紅¶
塵暗㣲服行人細路髙巳化蟲沙休自歎厭逢豹¶
虎欲安逃青雲玉立三千丈元只東山意氣豪¶
　　　　陀羅峯二首¶
念念靈峯四十年一來真欲㫁凢緣鑿開混沌露¶
<pb:KR4d0420_SBCK_010-2a>¶
元氣散布兠羅弥梵天雲卧無時不閑在樓居何¶
處得超然殊祥莫詫清凉𫝊㑹與茲山續後篇¶
毎恨竒探&KR0018;盛年松崖今喜入攀縁&KR0004;驚靈鷲多¶
飛石更信金牛有漏天鄉國登臨乃如此名揚馳¶
逐亦徒然留詩便與香泉約起本西游第一篇(僧/行)¶
(平陽僧/慧太原)¶
　　　　追懷曹徴君¶
生死論交不易忘一囬言别淚千行空勞結伴歸¶
蓮社無復題詩&KR0009;草堂楚國先賢宜有傳粤阡覊¶
&KR0017;謾思鄉因君錯怨天公了且道今誰晩節昌¶
<pb:KR4d0420_SBCK_010-2b>¶
　　　　春日書懐呈劉濟川¶
鄉社荒殘住不成無端蓬華掩柴荆流年又見東¶
風菜樂圡空懐北斗城父老只供留我醉兒童也¶
喜從君行周侯見說應相𥬇共𨼆三泉先有盟(東/風)¶
(菜見本/草菜部)¶
　　　　𣈆溪¶
石磴雲松着色屏岸花汀草展江亭青瑶疊甃通¶
懸甕白玉𩀱龍掣迅處地脉何嘗間今昔尾閭眞¶
觧泄滄溟乾坤一雨兵塵了好就川妃問乞靈¶
　　　　弔岳家千里駒¶
<pb:KR4d0420_SBCK_010-3a>¶
蜀客凄凉圡一丘身後還有化身愁靈椿丹桂偶¶
相值蕙草清霜寜乆留掌中玉雪恩憐在筆底雲¶
&KR0196;取次休過眼空華只如此不如無子却無憂¶
　　　　七月十二日行狼牙嶺¶
狼牙路滑馬伶俜老鶴超超欲上征一曲松風冩¶
幽致九秋雲物愴離情天開員嶠方壼境澗落銀¶
河月窟聲覿面青山入渠手定誰胸次玉峥嶸¶
　　　　十三日度岳嶺¶
神岳䂓模亦壮哉上階絶境重裴囬丹青萬木秋¶
風老金翠千峯落照開川路漸分猶暗澹湍聲巳¶
<pb:KR4d0420_SBCK_010-3b>¶
遠更凄哀石門剰比靈丘逺正坐登臨欠一來¶
　　　　玉泉二首¶
神岳提封入寺基上公官秩見僧碑雲蔵佛屋晴¶
猶暗𣗳近禪窓老更竒竹杖只供行險易䔧床偏¶
與望川冝同時不及髯中令猶得泉名比鳳池¶
玉水泓澄古殿隅又新名第不関渠每因天日流¶
金際更憶風雷裂石&KR0004;百里官壷分韻勝千人齋¶
粥薦甘餘八功徳具休誇好玩景䑓荒有破除¶
(寺東北有玩景䑓尽得神川之勝/導者悮引之荒山一尖故有二句)¶
　　　　玄都觀桃花¶
<pb:KR4d0420_SBCK_010-4a>¶
前度劉郎復阮郎玄都觀裏醉紅芳非𨵿小雨能¶
留客自是桃花要洗粧人丗難&KR1134;開口𥬇老夫聊¶
發少年狂一盃盡吸東風了明日新詩滿晋陽¶
　　　　贈張致逺¶
茅屋瀟瀟穎水濵兩山相望即比隣禪房道院留¶
連夜酒榼詩囊浩蕩春老䳽千年見城郭徴君晩¶
節旁風塵相逢不盡平生意𦒿舊風流有幾人¶
　　　　夜宿秋香亭有懷本菴英上人¶
兄弟論交四十年相從旬日却無縁去程冰雪詩¶
仍在晚節風塵私自憐蓮社舊容元亮酒藤溪多¶
<pb:KR4d0420_SBCK_010-4b>¶
&KR0018;子猷舡第齋一夕愁多少窓竹瀟瀟耿不眠¶
　　　　汴梁除夜(追錄)¶
六街歌皷待晨鍾四壁寒齋只病翁𩯭雪得年應¶
更白燈花何喜也能紅養生有論人空老祖道無¶
詩&KR0017;亦窮数(上/声)日西園看車馬一畨桃李又春風¶
　　　　與馮吕飲秋香亭(三子皆吾友/之純席生)¶
龎眉書客感秋蓬更在京塵澒洞中莫對青山談¶
世事且將逺目送歸鴻龍江文采今誰似(謂之/純)鳯翼¶
(永寕/地名)年光夣巳空剰着新詩記今夕尊前四客一¶
衰翁¶
<pb:KR4d0420_SBCK_010-5a>¶
　　　　哀武子告¶
生氣曾思作九原迷𡍼争得背南轅梁鴻故事要¶
離墓衞國孤兒祗𣗳園(于今/爲僧)舊說布衣甘絶脰今𫝊¶
史筆記歸元知君禄仕無心在旌孝終當到李源¶
　　　　贈李春卿¶
竇十郎家指顧間因君我亦愛西山丹房藥鏡平¶
生了禪榻茶煙&KR0010;月閑春甕有情供白墮秋風無¶
力損紅顔重來巳有明年約剰破都城幾徃還¶
　　　　甲辰秋留别丹陽¶
踈踈衰柳映金溝祖道都門復此留千里関河動¶
<pb:KR4d0420_SBCK_010-5b>¶
歸興九秋雲物發詩愁嚴城鍾皷月清曉老馬風¶
沙人白頭後夜相思𣺌何許西山西畔是并州¶
　　　　龍興寺閣¶
全趙堂堂入望寛九層飛&KR0026;儘髙寒空聞赤幟疑¶
軍壘真見金人泣露槃桑海㡬經塵刼壊江山獨¶
恨酒腸乾詩家捴道登臨好試就遺䑓老𣗳看¶
　　　　别緯文兄¶
玉壘浮雲變古今燕城名酒足浮沉眼中誰復承¶
平舊言外驚聞正始昔異縣他鄉千里夣連枝同¶
氣百年心行期㡬日休相問觸撥覊愁恐不禁¶
<pb:KR4d0420_SBCK_010-6a>¶
　　　　甯掾端甫北上¶
馬頭風雪逺相迎颯沓&KR0211;刀四十程自是青雲動¶
髙興未甘白髪老諸生書來沙漠燈花喜夣到秦¶
川煙𣗳平長句送君還自媿半山巳有鴈飛行¶
　　　　荅定齋李兄¶
小山藂桂姓名香舉丗何人得鴈行滄海楊塵㡬¶
今昔長庚配月獨凄凉虚勞裴相求白𫝊正𠋣源¶
明識漫郎十載相從未言晚城南泉石有雲庄¶
　　　　空山何巨川虚白菴二首¶
舊向韋編悟括囊肯随文木&KR0013;青黄吉祥止處無¶
<pb:KR4d0420_SBCK_010-6b>¶
餘物知見薫來有底香空谷自能生地&KR0284;浮雲爭¶
得翳天光只愁八月風濤壮夣裏江聲撼客床(何臨/安人)¶
露菊霜茱薦枕囊石泉崖&KR0097;破松黄只縁山逺無¶
來客更覺心清聞妙香碁局儘堪消日晷吟毫真¶
合染溪光劇談不盡江湖景重與青燈約對床¶
　　　　聴姨女喬夫人鼓風入松¶
白雪朱絃一再行春風纎指十三星雲窓霧閣有¶
今夕寳靨羅裙無此聲瀟洒寒松度虚&KR0284;悠颺飛¶
絮攪青𡨕胎僊不比湘靈瑟五字錢郎莫漫驚¶
　　　　&KR0152;樊帥¶
<pb:KR4d0420_SBCK_010-7a>¶
自𠋣沉寃有舌存争教無路叩天&KR1377;装囊已竭千¶
金賜絶幕誰招萬里魂東道漫悲梁𫟍客南園多¶
&KR0018;夀張孫春風花落歌聲在夣裏能來共酒尊¶
　　　　寒食(壬子清/明後作)¶
上𫟍春風盛物華天津雲錦赤城霞輕舟矮馬追¶
随遠翠幙青旗𥬇語譁化國樓䑓隔&KR1589;海呉兒洲¶
渚記仙家山齋此日腸堪㫁寂寞銅缾對杏花¶
　　　　送樊順之¶
弓刀十驛岳蓮州渭水秦山得意秋王粲從軍正¶
年少庾郎入幕更風流寒鄉况味真鷄肋清鏡功¶
<pb:KR4d0420_SBCK_010-7b>¶
名属虎頭&KR0009;謝溪風亭上月老夫乗興欲西游¶
　　　　蜀昭烈廟¶
合散扶傷老益堅荒祠重過爲凄然君臣洒落知¶
無恨庸蜀﨑嶇亦可憐一縣山陽堯故事三年章¶
武魏長編錦宫羽葆今何處半夜樓桑呌杜䳌¶
　　　　宿翠屏口¶
𩯭&KR0161;蒼白葛衣寛事外閑身也属官授簡如聞数¶
枚叔乗車&KR0004;不少馮驩沙城雨塌名空在石峽風¶
來夏亦寒两飽三飢巳旬日虚勞兒女勸加餐¶
　　　　王敦夫祥止庵¶
<pb:KR4d0420_SBCK_010-8a>¶
三樂人推二樂全有親可事子能傳舊時詩禮聞¶
家學此日丹砂見地僊蕩蕩天光虚室外融融和¶
氣彩衣前情知不羡燕山桂一𣗳靈椿&KR0010;八千¶
　　　　過寂通庵别陳丈(甲辰/秋)¶
　　　　陳丈未識某而愛其詩曾對髙御史士¶
　　　　羙言我他日見遺山當快飲百醉後見¶
　　　　之而公巳病乃相約易百醉爲百杯毎¶
　　　　見以酒籌計之至七八十杯復有此别¶
　　　　故詩中及之¶
心逺由來地自偏不離城市得林泉從教上界多¶
<pb:KR4d0420_SBCK_010-8b>¶
官府且放閑身作地仙三月有期何敢&KR0018;百杯未¶
滿㑹湏填違離更覺從公晚却望都門一&KR0099;然¶
　　　　梁移忠詩卷¶
一箭功成塞上歸廼翁垂白藉扶持燕雲義俠風¶
流逺里社隂功父老知龍種作駒元自異虎頭食¶
&KR0079;未應遅髙門更與增華表丁令還家先有期(時/都)¶
(運丈巳下丗/故詩中及之)¶
　　　　喬千户挽詩¶
髙塚驚看石表新空將事業望麒麟燕遼部曲千¶
夫長楚漢風雲百戰身赤羽有神留絶藝素旗無¶
<pb:KR4d0420_SBCK_010-9a>¶
誄記連&KR0666;隂功未報天心在累將重侯又㡬人(潘安/仁楊)¶
(使君誄有表之素旗之/句喬與予皆毛氏之婿)¶
　　　　贈王仙翁道成¶
覧照休驚白髪新弈棋翻覆見來頻燕南趙北留¶
詩卷王後盧前盡故人平地青雲一炉藥舊都喬¶
木百年身憑君剰醉浮香酒(館/名)梁𫟍而今不筭春¶
　　　　常仲明教授挽辭¶
雲際虚瞻處士星豈知談𥬇巳忘形鎮州肥膩無¶
毫髪晋産真淳有典刑白㡌枉教淹晚節緑嚢元¶
擬濟含靈汝南後日先賢𫝊猶欠知㡬爲勒銘(常代/州崞)¶
<pb:KR4d0420_SBCK_010-9b>¶
(縣人客郾城與知我游/從知靈臨終殊明了)¶
　　　　追録舊詩二首¶
短&KR0260;單衣長路塵十年囬首一吟呻孤居無着竟¶
安徃宿債未償今更新相馬自甘齊客瘦食鮭誰¶
顧&KR0067;郎貧聞君話我才名在不道儒冠巳悮身(白用/韻/荅張之純)¶
潦倒聊爲隴畝民一犁分得雨聲春功名何物堪¶
人老天地無心誰我貧頴上雲&KR0196;随處好洛陽桃¶
李㡬畨新悠悠丗事休相問牟麥今年晚得辛(用催懷/祖韻)¶
　　　　丁未寒食歸自三泉¶
春山晴煖紫生煙山下分流百&KR0412;泉未放小桃装¶
<pb:KR4d0420_SBCK_010-10a>¶
野景巳看茅屋映秋千飢烏得食争相喚醉&KR0369;行¶
歌只自顛寒食明年定何許故人尊酒且留連¶
　　　　即事呈&KR0022;瑞¶
鄭荘父子重相留似爲良辰散客愁陋巷新成一¶
茅屋今年連醉两中秋開尊便覺賢人近汗足寜¶
論力士羞明日燕䑓傳盛事坐中賔客盡名流¶
　　　　和白樞判李定齋有詩&KR0009;白以因風何¶
　　　　惜数行書爲落句白酬荅云欲搜春草¶
　　　　池塘句藥褁開心夣不成余平觧之¶
金粟崗頭有髪僧遥知黙坐對龕燈書郵但覺浮¶
<pb:KR4d0420_SBCK_010-10b>¶
沉乆詩卷何縁唱和曽白日放歌湏縱酒清朝有¶
味是無能相逢定有池塘句藥褁関心恐未應¶
　　　　慶髙評事八十之夀¶
圖𦘕尭民大朴存衣冠兼得見髙門種松千歳如¶
種徳教子一經今教孫化日舒長留暮景秋風揺¶
落變春温聘君羔鴈休疑晚正及新年薦壽尊¶
　　　　超然王翁哀挽¶
直擬期頣薦夀尊却從圖𦘕記生存百年喬水衣¶
冠古一夕西庵𥬇語温故事未霑通徳里素風多¶
&KR0018;讀書孫呉陳諸老今誰在㓕沒歸鴻是薊門¶
<pb:KR4d0420_SBCK_010-11a>¶
　　　　大名贈荅張簡之¶
營平豪宕變温文所見今知勝所聞只道生涯無¶
長物争教詩壘䇿竒勲伐薪未敢煩名士載酒能¶
來過子雲後日山陽養衰疾藥籠僊品正湏君¶
　　　　燕都送馬郎中北上¶
功曹此日漢蕭何家丗當年老伏波但愛紅蓮映¶
芳渚豈知寒谷&KR1858;陽和珠囊不載糢糊錦銀管先¶
書茂異科太史占天應有喜一星朝處五雲多¶
　　　　馬雲漠方鏡背有飛魚¶
刼火依然百錬&KR0004;護持元自有神魚影寒似覺雲¶
<pb:KR4d0420_SBCK_010-11b>¶
屏透光落應分玉斗餘開朗休嫌露圭角圓通寜¶
復滯方隅衣冠正了渾閑在一片靈䑓欲付渠¶
　　　　贈荅鴈門劉仲脩¶
　　　　仲脩省郎乗傳過新興有詩見及推激¶
　　　　過稱甚非衰謬所宜得者媿汗之餘輙¶
　　　　用韻爲謝仲脩詩律深宻得於尊公鳳¶
　　　　山老人過庭之訓且其顔壮絶𩔖吾友¶
　　　　李從事長源故篇中有及¶
車&KR0016;雍容一坐傾并州人物未凋零共知𥙊酒𫝊¶
家學(劉向為劉/氏祭酒)獨愛中郎餘典刑東壁圖書欣有託南¶
<pb:KR4d0420_SBCK_010-12a>¶
溟風浪駭&KR0004;經少㣲見比吾何敢洗眼僊槎候客¶
星　餘慶堂¶
五年霜㦸照康荘萬里春風擁𦘕梁巳覺并汾増¶
勝氣更從玉郝借餘光靈椿丹桂知難老玉節金¶
符豈易量剰着牋毫授辭客南堂兼是棣華堂¶
　　　　&KR0009;答劉生¶
西州消息到東山懐䄂新詩百過看白壁明珠驚¶
照座朔雲寒雪入憑欄省郎共結交情厚野老還¶
欣禮数寛後日秋風一尊酒草堂應得駐金鞍¶
　　　　别董徳卿¶
<pb:KR4d0420_SBCK_010-12b>¶
爛醉秋風四十&KR0163;此囬歌𥬇重難忘楊雄詞賦金¶
誰識陶令田園先巳荒同甲弟兄雖異姓䆠游州¶
郡即吾鄉懸知後日登髙地剰爲行人望太行¶
　　　　送端甫西行¶
&KR0801;洲人物早知名車&KR0016;雍容一座傾羙酒清歌良¶
有味緑波春草&KR0002;爲情渭城朝雨三年别平地青¶
雲萬里程者我秦游舊曾約夣中僊掌巳相迎¶
　　　　讀李状元朝宗禪林記¶
　　　　李守濟州城破不屈節死贈鄉郡刺史¶
偶向禪林見舊文濟陽南望爲沾巾張巡許逺古¶
<pb:KR4d0420_SBCK_010-13a>¶
亦少烈日秋霜今更新千字豊碑誰國手百城降¶
虜盡王臣知君不假科名重元是中朝第一人¶
　　　　同嚴公子大用東園賞梅¶
東閣官梅要洗粧青雲公子不相忘翰林風月三¶
千首樂府金釵十二行佳節屢從愁裏過老夫聊¶
發少年狂花行更比梳行好誰道并州是故鄉¶
　　　　中庸先生垂示¶
　　　　先大夫教子詩及裴内翰擇之所述家¶
　　　　𫝊愛仰不足情見于辭¶
嚴訓常如天日照名家元自古今同只知楊秉餘¶
<pb:KR4d0420_SBCK_010-13b>¶
清節争信譙玄有素風(獨行傳/筝一人)通徳里門𫝊故專安¶
平韻語到兒童青青留在懷賢𣗳愛殺曹南一畝¶
宫　賀中庸老再&KR0013;¶
　　　　㤙綸¶
萬古千秋麗澤堂紫泥㤙詔姓名香治朝例有髙¶
年敬神理終歸晚節昌東魯儒生𫝊舊學曹南方¶
志發幽光季春羔鴈秋風酒准擬年年薦壽觴¶
　　　　趙汲古南園(分得/軍字)¶
林園近與六街隣塵漲都歸一水分魚樂定從濠¶
上得竹香偏何雨中聞接籬倒着容山簡老屋髙¶
<pb:KR4d0420_SBCK_010-14a>¶
眠稱陸雲尊酒相陪有今日却慙詩壘不能軍¶
　　　　柳亭雨夕與髙御史夜話¶
関塞無縁𥬇語同偶然情話此從容青天蜀道不¶
得過山色歸心空自濃九日茱茰藍澗酒十年朝¶
馬景陽鍾三間老屋知何處惆悵雲間陸士龍(髙/曾)¶
(自藍田令入拜監察御史北渡後謀/還保塞而困於無資者二十年矣)¶
　　　　玉&KR0280;魏文哀挽¶
風馭翩翩𣺌獨征㡬人終始復衰榮秪縁大事存¶
遺藁重爲斯文惜主盟北斗太山&KR0004;未减秋霜烈¶
日凛如生莫疑知巳無從報直筆君看戮進明¶
<pb:KR4d0420_SBCK_010-14b>¶
　　　　清明日改葬阿辛¶
掌上青紅記㸃粧今朝哀感重難忘金環去作誰¶
家夣綵勝空期某氏郎一瞥風花&KR0379;過眼百年冰¶
蘗&KR0002;爲腸孟郊老作枯柴立可待吟詩哭杏殤¶
　　　　&KR0009;謝常君卿¶
百過新篇卷又披得君重恨十年遲文除嶺外&KR0004;¶
無例詩學江西又一竒楊柳不随春事老貞松唯¶
有&KR0010;寒知仙鄉白鳳&KR0801;洲近洗眼雲霄看後期¶
　　　　送武誠之徃漢陂(太原酒政瑞甫之/父此時爲黄冠)¶
行李中春發晋溪離筵辭客賦新題青雲有路人¶
<pb:KR4d0420_SBCK_010-15a>¶
看老秋水無言物自齊杜曲舊逰頻入夣兵厨佳¶
釀惜分携因君爲向蓮峯道不待移文我亦西¶
　　　　送劉子東遊¶
劉郎丗舊出雄邉生長幽并氣質全陣馬風檣見¶
豪舉雪車氷柱得真傳書空咄咄知誰觧擊𦈢嗚¶
鳴頰自憐復日東州飽歸載且休多送酒家錢¶
　　　　甲寅九日同臨漳提領王明之鹿泉令¶
　　　　張奉先賈千戸令春李進之冀衡甫遊¶
　　　　龍泉寺僧顥求詩二首¶
遠水寒煙接戌樓黄花白酒浣覊愁霜林染出雲¶
<pb:KR4d0420_SBCK_010-15b>¶
錦爛春色併歸風露秋鄉社&KR0010;時容容醉石牆名¶
姓爲僧留登髙舊説龍山好從此龍泉是勝遊¶
杮葉殷紅松葉青黄花霜後獨鮮明西風浩浩欲¶
吹㡌石溜泠泠堪濯纓皇統貞元見題字良辰美¶
景記升平何人觧得登臨意㓕没踈雲鴈一聲¶
　　　　十日作¶
関𣗳蕭條返照明并陘西北筭歸程青黄大似溝¶
中㫁文字空傳海内名平地煙霄遂如許秋風茅¶
屋可憐生重陽擬作登髙賦一片傷心𦘕不成¶
　　　　贈答普安師¶
<pb:KR4d0420_SBCK_010-16a>¶
入座䑓山景趣新因君鄉國重情親金芝三秀詩¶
壇瑞寶𣗳千花佛界春聞道舊𫝊言外意忘年今¶
得眼中人種蓮結社風流在㑹向藍輿認後身¶
　　　　孝純宛丘遷奉(張弟新舉弟二雛聞其/玉雷可念因以字之)¶
𩯭毛哀堸靣塵埃孝子牽車古所哀千里長河限¶
南北一丘寒圡見蒿萊遼東華表何人在柳氏玄¶
堂此日開十月知君有新喜小雛先與喚迎來¶
　　　　曹夀之平水之行¶
䦑塞相望首重搔相逢衰颯嘆顛毛驪珠可忍輕¶
彈雀犗餌何縁得釣鰲從昔丘園昌晚節何來山¶
<pb:KR4d0420_SBCK_010-16b>¶
岳揔秋毫西風先有龍門約共舉一杯持两鰲¶
　　　　追懷趙介叔¶
今古人門各一時燕南剰有桂林枝清風明月懐¶
玄度緑水紅蓮見杲之善政𫝊歸遺愛頌隂功留¶
在稱家兒哀歌不盡平生意空想翛然瘦鶴姿¶
　　　　追懷友生石&KR0073;卿¶
人物休評第㡬流依然豪俠數并州壮懐歌闋尊¶
爲破連句才多筆不休金馬只教聊避丗玉犀誰¶
遣失封侯酒酣握手今無復惆悵西園是舊游¶
　　　　挽鴈門劉克明¶
<pb:KR4d0420_SBCK_010-17a>¶
詩骨翛然野鶴孤两年清坐記圍爐金&KR0004;㲾季聞¶
遺事第靡波流見古儒巳分幽人嗟古栢争教孺¶
子莫生芻鳯山後日先賢𫝊再有劉宗𥙊酒無¶
　　　　贈答平陽仇舜(臣)¶
两辱携詩過草堂曹君師席有輝光飛勝自是功¶
名具潦倒何堪翰墨&KR0163;滄海驪珠能㡬見鄷城龍¶
劒不終藏太行殘雪春風近且趂梅花薦壽觴(仇/乃)¶
(曹益夫/門生也)¶
　　　　賈濳東城中𨼆堂¶
智水仁山徳有鄰栁塘花塢静無塵家僮觧誦閑¶
<pb:KR4d0420_SBCK_010-17b>¶
居賦田父争持社罋眷安吉総輸中𨼆士典刑真¶
見老成人明年恰入非熊運共看青蒲褁𦘕輪¶
　　　　約嚴侯汎舟¶
風物當年小洞庭西湖此日展江亭詩貪勝槩題¶
難徧酒怯清秋醉易醒白鳥無心自來去紅渠照¶
影亦娉婷仙舟共載平生事未分枯槎是客星¶
　　　　迭李同年徳之歸洛西二首¶
千佛名經有㡬人棲遲零落轉情親承平盛集今¶
無復哀樂中年語最真衣上緇塵元自化鏡中白¶
髪爲誰新水南水北相逢在剰醉酴醾十日春¶
<pb:KR4d0420_SBCK_010-18a>¶
亡奈流光冉冉何&KR1134;君聊得慰蹉跎飛黄老去空¶
竒骨拙燕歸來只舊窠舉丗盡從愁裏過一尊獨¶
愛醉時歌洛中定有人相問休道今年白髪多¶
　　　　贈簫漢傑¶
　　　　蕭漢傑大興人金國&KR0004;嘗賜姓奥里氏¶
　　　　故時人又謂之&KR0424;里漢傑父(仲寛)居之飛¶
　　　　龍牓登科同知青州軍州事致仕有子¶
　　　　六人皆使宦學獨漢傑不樂(去/声)遂作舉¶
　　　　子為人慷慨有志膽好讀書古兵法及¶
　　　　隂陽孤盧禄命之術從軍一十年積官¶
<pb:KR4d0420_SBCK_010-18b>¶
　　　　　從三品領　州倅関陜総帥府提控佩¶
　　　　　金符盖自燕城圍觧之後関間南渡出¶
　　　　　入行陣間瀕於死者屡矣鐵嶺之潰復¶
　　　　　入陜州陜州亂群不逞輩繋漢傑獄中¶
　　　　　漢傑乗昏暮破械而出懼爲追者及駕¶
　　　　　浮壼亂黄流筯疲力涸僅逹北岸爲失¶
　　　　　侯故將者又二十年流離頓踣人所不¶
　　　　　能而意氣都不少衰以人情觀之豈碌¶
　　　　　碌者所可辨耶壬子冬與子相值於東¶
　　　　　原問其丗知其爲故人大鈞之同母也¶
<pb:KR4d0420_SBCK_010-19a>¶
　　　　問其日事則曰止以唐生季主之業游¶
　　　　時貴間耳因與論余之行年而有契於¶
　　　　余心者私&KR0060;慨嘆以爲𠋣伏叵測哀與¶
　　　　樂相㝷生也有涯而跼於憂畏浩浩乎¶
　　　　如乗舟而遇風波非知其亡可奈何而¶
　　　　安之其可以收利渉之功乎漢傑爲有¶
　　　　得矣其别也因爲長句以贈¶
射虎將軍右北平短衣憔悴宿長亭雷轟寳劍無¶
留迹火借青囊爲乞靈四壁不知貧作祟一瓢誰¶
識醉中醒相&KR1134;莫話榰機石自省枯槎是客星¶
<pb:KR4d0420_SBCK_010-19b>¶
　　　　送曹幹臣¶
和林音驛日懷思燕市歌歡有此時老我真成鐵¶
爐歩感君時送草堂貲黄楊舊厄三年閏赤驥非¶
無萬里姿平地煙霄付公等不妨閑和鳯池詩¶
　　　　國醫王澤民詩卷¶
萬古君家父事兄豈知衰俗有王卿一篇華衮中¶
書筆滿&KR0083;清風月旦評鴻鴈自分先後序鶴鴒兼¶
有急難情閨門雍睦君湏記方伎成名恐未平¶
　　　　祖唐臣母挽章¶
白髪承平一夣過怡然冠帔見慈和肩輿燕喜今¶
<pb:KR4d0420_SBCK_010-20a>¶
無復手綫留殘恨更多舎&KR0079;巳甘非穎谷學仙何¶
敢望西河升堂結友平生事重爲王君廢蓼莪¶
　　　　丙辰九月二十六日挈家游龍泉¶
風色澄鮮稱野情居僧聞客喜相迎藤垂石磴雲¶
添潤泉漱山根玉有聲庭𣗳老於臨濟寺霜林渾¶
是漢家管明年此日知何處莫惜題詩記姓名¶
　　　　感寓¶
南楊北李閑中老樂丈張兄病且貧叔夜吕安誰¶
命駕牧童田父實鳥隣功名富貴知何物風雨塵¶
埃惜此身歌酒逢塲蹔陶冩不應嫌我醉時真(李/仁)¶
<pb:KR4d0420_SBCK_010-20b>¶
(卿楊正卿樂/舜咨張緯文)¶
　　　　存殁(卒老敬之/劉兄景玄)¶
行間楊趙提衡早老去辛劉入夣頻按上酒杯聊¶
自慰䄂中詩卷欲誰親两都秋色皆喬木一代名¶
家不数人汲冢遺編要完&KR0024;可能虚&KR0018;百年身¶
　　　　人日有懷愚齋張兄緯文¶
書來聊得慰懐思清鏡平明見白髭明月髙樓燕¶
市酒梅花人日草堂詩風光流轉何多態兒女青¶
紅又一時澗底孤松二千尺殷勤留看&KR0010;寒枝¶
　　　　趙元徳御史兄七秩之壽¶
<pb:KR4d0420_SBCK_010-21a>¶
富貴浮雲丗態新典刑依舊老成人松身鶴骨詩¶
千状玉澗氷清徳有隣巳卜新居近泉石不應晚¶
節傍風塵平頭七十從頭数才是梅溪第一春¶
　　　　張村杏花(丁巳二月/&KR0004;二日)¶
昨日櫻唇絳蠟㾗今朝紅袖巳迎門只應芳𣗳知¶
人意留着殘粧伴酒樽濃李尚湏羞粉艶寒梅空¶
自怨黄昏詩家元白無今古從此張村即趙村¶
遺山先生文集卷第十¶
<pb:KR4d0420_SBCK_010-21b>¶
