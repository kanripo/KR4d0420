# -*- mode: mandoku-view -*-
#+TITLE: 遺山集
#+DATE: 2015-09-23 10:25:39
#+PROPERTY: JUAN 20

¶
　　　順安縣令趙公墓碑¶
公諱䧺飛字真卿姓趙氏世為博之髙唐人曽大¶父某
大父極皆潜德不耀鄉里以善人稱之父忠¶信資禀通
悟喜接近儒士及公生愛其風骨有起¶家之望正隆末
冦盜蠭起公方在襁褓舉家藏匿¶林莽間懼為盗所迹
<pb:KR4d0420_WYG_020-1b>
祝児勿啼啼則累我竟以不¶啼免難宗黨異焉童丱入
學記誦出佗児上稍從¶鄊先生受賦業未三十四赴殿
廷擢承安二年乙科<md:KR4d0420_SBCK_020-1b>¶釋褐長垣主簿縣瀕大河時新被
水害廬舎漂沒¶城壁頽圯公日以捄災為事公廨已毁
僑寓編民¶家上漏下濕若不可一日居者公泰然安之
而不¶以煩民也初水壊廟學先聖十哲塐像遷開封縣¶
之青岡安集稍定首建新學躬率吏民迎奉以歸¶其審
於先後緩急類如此縣民佃鎮防軍田既淤¶墊有未嘗
<pb:KR4d0420_WYG_020-2a>
投種者營卒恃勢徴租不少貸民無所¶於訴任其陵轢
有奪之牛者公捕繫之白按察司¶嚴督主兵者視實種
畆如千收入幾何輸之詬租¶者不得逞佃户以安流散
來歸者十倍其初士子<md:KR4d0420_SBCK_020-2a>¶即廟學植碑頌之再任南樂簿
適令闕公攝縣務¶南樂劇邑民頑事殷號為難理署事
之初有惡子¶號舍五十者以公書生易之詣縣廷自陳
云民以¶受杖自𢬵敢以獻公諭之曰國法加有罪者汝
無¶罪杖之何名惡子又謂公為懦也乃公為横恣無¶所
<pb:KR4d0420_WYG_020-2b>
顧籍不數日以故毆被訟公械之市三日切責¶之科决
無所増而其受痛至移晷之乆惡子慚恨¶自歛迄終更
境内兇狡無復犯者躬教諸子學不¶聴外出毎患經史
不備妨於指授或言文士李夏¶卿家文籍甚富假借用
之宜無不從公曰夏卿藏書<md:KR4d0420_SBCK_020-2b>¶我寕不知然渠家闔縣首
戸予雖曽同塲屋今部¶民矣與之交通可乎是後邑子
有来請益者亦謝¶遣之識者以為治官有業與農功亡
異農夫噓牛¶曝背寒耕熱耘知有盡地利而巳終不以
<pb:KR4d0420_WYG_020-3a>
逢年為¶幸也惟其治田不鹵莽故田亦不鹵莽報之公
早¶有時譽聞老師宿學論議為多纔佐二縣仕之初¶筵
乃能以任重道逺自力若將死而後巳者其𢎞¶毅為可
見矣卒之吏畏而愛民愛而畏藹然有良¶吏之風猶之
於農其不以逢年為幸者歟秩滿遷¶懿州順安令挈家
北赴過廣寧愛其山水清美且<md:KR4d0420_SBCK_020-3a>¶去瓜時尚早也姑留寓
焉不幸遘疾以泰和四年¶十二月之八日春秋四十有
七終於寓舎積官至¶某郎娶解氏習於儒素之訓二女
<pb:KR4d0420_WYG_020-3b>
姪恩過所生撫¶孤者以為難能後公二年卒子男四人
長曰安上¶初應進士舉晩乃學道次安常早卒次安世
貞祐¶二年詞賦進士無愧先逹而能謙嘿自將正大中¶
臺省交薦拜監察御史時論以剛柔適中歸之北¶渡後
被召授叅議京兆宣撫使司事改佐河平軍¶儲次安國
以䕃補監涇陽稅司卒女三人長適鄢¶陵醋務監馮鵬
舉次未笄而夭男孫四人曰遹餘<md:KR4d0420_SBCK_020-3b>¶早卒安世既通貴得
贈公中大夫輕車都尉天水¶郡開國伯夫人天水郡太
<pb:KR4d0420_WYG_020-4a>
君初廣寧受兵安上等¶﨑嶇百死中扶護東還藁葬於
縣北大李莊之某¶原是後伯仲季偕沒獨安世流寓河
南汴梁既下¶猶復旅食異縣盖四十年後始用今年七
月日改¶卜舉公洎夫人之柩祔於先塋之次禮也安世
既¶襄事訪某於鎮陽涕泗百拜請曰先大夫之葬棺¶椁
衣衾不能無悔顧巳無及矣今墓已樹木寂¶無旌紀其
何以贖有而不彰之罪乎髙聘君哀安¶世不天既銘誌
石矣聞之諸公謂吾子紀述國来<md:KR4d0420_SBCK_020-4a>¶名卿賢大夫言行以
<pb:KR4d0420_WYG_020-4b>
傳不朽不勝區區之情敢以¶墓碑為託某再拜曰固所
願也乃為之銘曰¶
　受質堅白無磷緇持心權衡平設施古難其人¶公如
　斯行可士矩政吏師百未一試遽奪之彼¶囂耋老誰
　所資碑石有銘無媿辭網羅放失㑹¶有時幽光發越
　兮神匪私¶
　　　資善大夫吏部尚書張公神道碑銘¶
嵗¶乙巳二月十有九日甲申葬我吏部尚書張公¶於輔
<pb:KR4d0420_WYG_020-5a>
岩縣將相鄉新安里東南原之新塋禮也孤<md:KR4d0420_SBCK_020-4b>¶子知剛涕
泗謂某言先公之葬永年王磐狀其行¶東明王鶚誌其
墓既卒事矣神道有碑碑當有銘¶州里大夫士屬筆於
子敢百拜以請某以為自貞¶祐南駕初設大司農分領
地官之政而假之以部¶使者之任以勸耕稼以平賦役
以督惰窳以糾姦¶慝内振外肅百廢具舉傾朝復支公
以碩材雅望¶首膺是選始貳其長終揔其務剛稜之所
摧折深¶識之所奬拔材量之所興造利澤之所惠飬閭
<pb:KR4d0420_WYG_020-5b>
閻¶細民亦皆飽聞而厭道之至於論列上前謂國家¶兵
力非前日之比以守則有餘以戰則不足大敵<md:KR4d0420_SBCK_020-5a>¶在此何
暇逺事江淮又五代以来都汴梁非用武¶之國特恃大
河為固耳然唐取梁遼取晋國朝取¶宋河其果足恃乎
闗中有金城天府之險按秦之¶舊進可以圖恢復而退
不失其為自彊不都闗中¶則猶當駐蹕河朔繫海内之
心故莫若都河中河¶中中夏腹心負背全秦揔制三鎮
屯軍中條之麓¶建行臺河南根本既彊國勢乃張今不
<pb:KR4d0420_WYG_020-6a>
都闗中而¶又弃河中不知他日汴梁孰為國家守者凡
此三¶者我天下大計繫於危急存亡者為甚切公發先
事¶之機篤詭辭之義故雖同列或不得與知史筆散<md:KR4d0420_SBCK_020-5b>¶亡
故老垂盡不著之金石以示永乆後世徵廢興¶論成敗
殆將有秦無人之嘆竊為宗國羞之是以¶慨然論次之
而不敢辭公諱某字公理世為蕩隂¶陽邑里人曽大父
某妣石氏大父某贈正奉大夫¶清河郡伯妣尚氏追封
清河郡太君考某累贈資¶善大夫清河郡侯妣李氏清
<pb:KR4d0420_WYG_020-6b>
河郡太夫人公㓜頴¶悟六嵗知讀書十二能背誦五經
二十八登泰和¶二年詞賦進士第釋褐徐州錄事判官
丁資善君¶憂服除調許州郾城主簿縣有逋賦二十萬
配之¶平民公白按察司悉除之民力以紓再調夀張主<md:KR4d0420_SBCK_020-6a>¶簿時北鄙用兵科役無適從公差次物力為䑕尾¶簿按
而用之保社有號引散戸有由帖掲牓於通¶衢喻民以
所當出交舉互見同出一手吏不得因¶縁為姦自是為
縣者皆取法焉縣境多營屯世襲¶官主兵挾勢横恣令
<pb:KR4d0420_WYG_020-7a>
佐莫敢與之抗兵人毆縣民¶民訴之縣縣不决申送軍
中謂之就被論官司民¶大苦之一日閽者告百夫長夜
破門鑰挾兩伎以¶出公謂夜破門鑰盗也遣吏捕還榜
掠至百數且¶械繫之明日千夫長與其属哀請不已約
此後不¶復犯平民乃釋之訖公任終更無一人敢横者
調<md:KR4d0420_SBCK_020-6b>¶林慮令貞祐初辟舉法行除穀熟令未幾改丞豪¶右
歛迹御史行縣吏抱官文書候檢覆御史先知¶公麾吏
去曰張君治縣尚有未盡耶召為尚書省¶令史穀熟民
<pb:KR4d0420_WYG_020-7b>
千數詣闕乞留平章政事濮王以聞¶德陵欲賜可宰相
髙琪以朝省尤須得人為¶奏詔以㫖喻民民乃歸轉
知管差除房俄提控吏¶部銓選選法積弊公為之更
定周宻偹具迄正大¶末仍遵用之興定三年超陜西東
路轉運副使宰¶相莘公行臺闗中辟公為左右司郎中
時臺務填¶委日不暇給公所以䖏之者常若有餘朝譽
歸焉<md:KR4d0420_SBCK_020-7a>¶汾晉䧟沒公建言河東郡縣業已為敵有誠能就¶
所存官属選有才望如郭文振胡天作張開之等¶略依
<pb:KR4d0420_WYG_020-8a>
古制封建之使自為戰守計亦國家禦敵之大¶計也是
後益封九公盖自公發之尋以母老丐歸¶養卜居渭南
五年闗中受兵公避地華州之南山¶行臺檄公為沿山
軍馬都提控不給一卒聴自招¶募公移檄諸縣得民兵
五千他州盗賊徧野惟公¶號令所及帖然如平時路有
遺物亦無敢拾也明¶年敵退辭軍務京兆取公所練卒
𨽻帳下皆倚為¶選鋒是秋兵復至行臺檄公以前職保
箭谷砦兵<md:KR4d0420_SBCK_020-7b>¶仗器用取具倉卒敵人来攻公奬厲士衆親
<pb:KR4d0420_WYG_020-8b>
當矢¶石比嵗終潼闗迄鳯翔山六十餘柵相繼䧟沒獨¶
箭谷保完老幼賴公以全者三十萬人元光二年¶詔復
河中行臺驛召公詣軍前行尚書省六部事¶兵亂之後
百姓逃匿山谷無以供餽饟公躬歴山¶谷延見父老喻
以朝廷用兵之意勸出所有以佐¶軍辭情感激人樂為
用迄河中之復軍食不乏公¶之力為多行臺以樊澤籍
阿外留屯阿外土人取¶城日嘗為内應恃其功輕客軍
軍分兩黨故二帥¶亦不相能行臺憂之奏公為帥府經
<pb:KR4d0420_WYG_020-9a>
歴官公至曉<md:KR4d0420_SBCK_020-8a>¶樊籍以大義且告之㢘藺之事二帥佩服
公言更¶為輯睦城乆䧟而復帥府以威刑刼之用法殊
慘¶新民重足而立公為言國有常憲何至如此凡科¶禁
過甚者悉除去之民大感悦如受更生之賜正¶大元年
公被召兵民惜公之去戀戀不忍訣老㓜¶遮道馬為之
不前至流涕相唁云張使君去吾属¶能乆於此乎及入
見授京東路司農少卿緫二路¶事都水使者冐河禁貿
易曹單間致貲鉅萬且虛¶増兵籍盗取縣官錢米賂遺
<pb:KR4d0420_WYG_020-9b>
權貴公為不道連章¶發其姦卒廢為民士論快之伊陽
民楊鐸郾城猾<md:KR4d0420_SBCK_020-8b>¶吏韓祖謙舞陽捕盗提控劉汝楫以殺
人繫獄法¶官納賂宿留不為决以俟末減公㢘得之嘆
曰若¶輩漏網則千金之子果不死於市矣乃奏其罪竟¶
致法右司郎中平陽公府騎兵十餘人以事至葛¶伯砦
兇卒髙敏輩利其鞍馬衣仗掩殺之誑招撫¶使髙倫謂
是敵兵之偵伺者倫不知其詐以殺聞¶官後事敗指倫
為首謀倫廹於箠楚自誣伏家人¶訟其寃尚書省付有
<pb:KR4d0420_WYG_020-10a>
司諦審之倫無異辭家人復¶抱登聞院鼓以訴有司再
評倫自伏如初獄將决¶公終以為疑及奏上問公公奏
言倫雖自欵伏而<md:KR4d0420_SBCK_020-9a>¶其家訴敏輩殺人之日倫適飲酒河
南迨報至始¶北歸以次第推倫何得為首惡罪疑惟輕
忠厚之¶至且嵗旱已乆願緩倫死以察天意上亦以為
然¶遣中使赦倫省中械破而雨大作中使還奏容服¶霑
濕上為之喜見顔間同判睦親府事殿前都㸃¶檢薩哈
連上所倚信聲勢㷔㷔權過將相其娣妙¶淵為女官依
<pb:KR4d0420_WYG_020-10b>
託營建挾勢歛財以侵愁州縣至役¶衞士為前導而以
皇姑自名為有司所劾上以弟¶故欲勿問公力辨以為
不可竟勒妙淵返初服出¶撒合輦中京貞祐以後武臣
以戰功徃徃至將帥<md:KR4d0420_SBCK_020-9b>¶置貟既多而不相統攝公建言乞
以都尉易將帥¶之號上從其計為置建威折衝寕逺安
平等十都¶尉各以勝兵萬人配之超户部侍郎提控軍
前行¶六部事四年丁太夫人憂甫卒哭特㫖起復宰相¶
奏擬公京南路司農卿上曰吾欲得張某朝夕相¶見勿
<pb:KR4d0420_WYG_020-11a>
令外補宰相以三路調度京南當什六司農¶寄託尤重
欲暫輟之以徃耳上從之故有此授及¶陛辭上喻之曰
乆知卿可大用所以授此者以卿¶能鎮静故耳公為政
内寛而外嚴雖急於督責官¶吏有犯未嘗輕肆斥逐如
上意焉五年暨同官朝<md:KR4d0420_SBCK_020-10a>¶京師上奬諭良厚且詔劉大有
輩當以張某矜¶式尋授户部侍郎踰月改刑部侍郎不
十日又¶改陜西西路司農卿七年上念公乆外疊遣中
使¶驛召之仍詔邠州帥護送諭以道路所從出六月¶至
<pb:KR4d0420_WYG_020-11b>
京師授以右諫議大夫兼戸部侍郎遂赴潼闗¶軍明年
正月軍潰於陽翟公間闗至闕下為上言¶平章政事巴
薩奸邪誤國雖已遣逐而典刑未正¶無以服中外心樞
宻副使喀齊喀将軍中牟垂與恒¶山軍合而瞻望不進恒
山用是失利喀齊喀狼狽中¶盡失軍士乞斬之以謝天下
上悟旋廢合喜為<md:KR4d0420_SBCK_020-10b>¶民十二月授吏部尚書車駕東狩慷
慨請從行不¶許未幾汴京送欵公柴車北歸結廬洹水
之上不¶以世務縈懐左右圖書以亂思遣老而已癸夘
<pb:KR4d0420_WYG_020-12a>
正¶月十有九日春秋六十有八終於所居累官資善¶大
夫勲上護軍爵清河郡開國侯食邑千户實封¶百户娶
同郡齊氏封清河郡夫人前公五月卒¶子男二人長知
剛舉進士次知柔早卒孫一人延¶祖尚㓜公臨事有幹
局自歴州縣即能敦風化立¶公道定契劵以睦兵民布
恩信以息㓂敓發奸賘¶以械府吏募彊悍以輟丁男此
他人之所難能在<md:KR4d0420_SBCK_020-11a>¶公特小者耳既為朝廷所知為郎官
為大農當官¶而行無毫末顧望義之所在必至而後已
<pb:KR4d0420_WYG_020-12b>
其於¶憂國愛民盖不食息頃忘也居農司十年事以苟¶
且為耻所立條畫力省功倍無有能變易者在京¶南日
課民區種栽地桑嵗視成否若父兄之於子¶弟慰以農
里之言而勉之公上之奉軍興之際簿¶領填委米鹽之
鱗雜朱墨之糾紛先後緩急亦心¶計而手授之方其培
植國本經度邦賦丞掾細務¶宜不屑為之然其克勤小
物乃如此人謂公有不¶可曉者㢘介自持而噐量閎愽
風岸峻整似不可<md:KR4d0420_SBCK_020-11b>¶梯接而應於物者粹以温少長鄉校
<pb:KR4d0420_WYG_020-13a>
而有素宦之¶風從容儒雅而有應敵之略此言論事業
之所以¶出人意表歟平生事親孝事長敬與人交死生
禍¶福不少變冀禹錫李大節受知於公年少入仕踈¶於
自檢坐為文吏所䧟并不復用人知其寃而莫¶有為辨
之者公獨曰驥不以一蹷而廢千里况美¶士乎言之宰
相乞為昭雪不報乃上書申理之二¶子竟得復叙後為
中朝名勝士論以公為知人所¶著詩文箋奏簡重典雅
稱其為人為集若干巻藏¶於家嘗論公大夫士仕於中
<pb:KR4d0420_WYG_020-13b>
國全盛時立功立事易於取<md:KR4d0420_SBCK_020-12a>¶稱故大定明昌間多名臣
天下士固不可盡誣設¶使易全盛而為季末起坐嘯而
應急遽是猶拯溺¶以規行之雅而料敵以清談之誤吾
恐黄相國之¶功名減於潁川治㝡之日矣古有之亂則
智士馳¶騖而不足治則中材髙枕而有餘信斯言也兹
世¶之士其無幸歟銘曰¶
　農政名卿臺務望郎職思其憂公極所長南駕¶而都
　百壘為防乃積乃倉暨彼裹糧百冗坌来¶倚公設張
<pb:KR4d0420_WYG_020-14a>
　嗷嗷創罷望我小康捄寒袴&KR0237;療飢¶膏粱愛育本基
　繫公慈祥孰求豫章公材明堂<md:KR4d0420_SBCK_020-12b>¶孰濟巨川公任舟航
　盗販黥髠龍起雲驤何儷¶景同翻而不於興王相古
　先民繫於苞桑豈無¶興邦之言天乆矣其廢商屹頽
　波之砥柱又安¶得遡横潰而獨障文武備具之謂成
　夙夜匪懈¶之謂莊克勤小物之謂敏不畏彊禦之謂
　剛公¶是所存奚必太常欝欝佳城維公之藏勒我銘¶
　詩發其幽光千秋兮萬古耿故國兮難忘
<pb:KR4d0420_WYG_020-14b>
　　　通奉大夫鈞州刺史行尚書省叅議張¶君神道
　　　　碑銘¶
保静一軍北當沂海滕兖濟單之衝南控淮楚重<md:KR4d0420_SBCK_020-13a>¶兵之
所宿大河而南㝡為重鎮興定二年詔以元¶帥右都監
赫舍哩志開府此州不終嵗復有揔統¶東道諸帥之命
志由親衞起身以小字牙吾塔行¶宋人訛傳又以盧國
瑞目之其所統兵屯戍之外¶𨽻帳下者歩五千騎二千
而已為人強悍鷙猛操¶縱叵測用兵知變化往往闇與
<pb:KR4d0420_WYG_020-15a>
古合自二年泗州¶乗勝席巻之後靈壁土山龜山蒙城
五河九岡前¶後殺獲莫可勝計先聲所及宋人為之膽
落兩淮¶之間名姓可以止啼署字可以怖瘧勲伐既髙
知¶朝議倚以為重乃髙自標置日有䟦扈之漸朝廷<md:KR4d0420_SBCK_020-13b>¶亦
無如之何使者䘖王命或被省檄計事東方凛¶凛危懼
如遇大敵應對之際横被陵轢殆一食頃¶不可與居而
君乃以幕属與之從事者十有三年¶計舉世敢與之抗
者唯君一人君始以諸生仕臺¶閣衣冠顔貌見者以為
<pb:KR4d0420_WYG_020-15b>
懦而不武志初亦甚易之¶及與之議軍務凡獨任胷臆
妄有執持君必為之¶委曲開諭不動聲氣獷悍化而柔
良既乆乃更親¶愛外有手足之託而内有骨肉之義志
雖髙亢偃¶蹇卒能免於顛滅之禍者君之力為多蘧伯
玉為¶顔闔說養虎人以為莊周氏之寓言以君之事觀<md:KR4d0420_SBCK_020-14a>¶之世乃真有養虎者至於時其飽饑逹其怒心虎¶之與
人異類而媚信斯言也君其有道者與君諱¶汝翼字季
雲族張氏世為河内人曽王父甲王父¶琳皆隠德弗耀
<pb:KR4d0420_WYG_020-16a>
父郁字文甫章宗明昌初詔州里¶舉才能德行之士自
河中教授曲沃主簿遷狄道¶令後用君貴累贈通奉大
夫清河郡侯母馬氏清¶河郡太夫人君其第四子也天
資頴悟童丱中以¶善属句稱弱冠擢泰和三年經義進
士第釋褐河¶陽簿丁外艱服除調厭次丞復以内艱去
職衞紹¶王崇慶二年任西寧主簿西寕近接夏境頻被
侵<md:KR4d0420_SBCK_020-14b>¶刼君問民所疾苦政從寛簡民甚安之宣宗貞祐¶二
年夏㓂来攻縣中兵力單寡城為所陷君乗亂¶而出有
<pb:KR4d0420_WYG_020-16b>
司以不守議罪父老詣州稱枉遂獲申明¶四年召為尚
書省令史興定二年考滿授同知泗¶州防禦使事軍前
行戸工部事俄改行部為規措¶所就充規措使州將伊
喇英格以宋兵脆弱不足¶為慮日與將佐燕飲君獨不
預五年正月宋人乗¶不備取西城遂據之時君與羊哥
在東城羊哥聞¶變計無所出謀棄城而遁君戒廐吏毋
敢給州將¶馬且躬自廵城衆賴以安已而保静軍来援
碭山<md:KR4d0420_SBCK_020-15a>¶從宜張惠出奔宋兵乃棄城而遁州人德君為立
<pb:KR4d0420_WYG_020-17a>
生祠尋改靈壁軍前規措使充便宜揔帥府經歴¶官元
光元年改充唐鄧裕帥府經歴官保静失君¶軍事廢不
治志凡七上奏乃聴君還且擢拜秘書¶少監兼行戸部
郎中二年邳州從宜納哈塔陸格¶刼殺行省事䝉古勒綱以
州降宋詔揔府率東方兵攻¶取之檄城中兵民有能誅
陸格反正者官賞有差¶脅從之人一切勿問攻數十日
軍士死傷甚衆而¶城中無應者又數日宋禆將髙顯梟
陸格首来降¶而餘黨堅守如故志與朝官之在軍中者
<pb:KR4d0420_WYG_020-17b>
怒曰此<md:KR4d0420_SBCK_020-15b>¶州從賊叛國賊既死自當開門納軍然且旅拒
如¶此不盡阬之何以示威君進曰平民從叛本非獲¶已
竟有何罪况上許首惡之外不戮一人必欲阬¶之朝廷
將不以為失信乎若重以恩詔開示出三¶日不降某請
身任其責志以下皆是其言射書敦¶諭州人知禍福所
在相繼出降爾後竟無一人被¶詿誤者詔書褒美遷同
知保静軍節度使事哀宗¶正大五年志移鎮闗陜時闗
中游騎充斥老幼扣¶闗者亡慮數十萬志以闗東人心
<pb:KR4d0420_WYG_020-18a>
易揺重為避兵¶者所警則或有意外之變欲禀命于朝
然後納之<md:KR4d0420_SBCK_020-16a>¶君進曰陜西老㓜投死無所獨以闗東為生
路今¶坐視不救任為兵人所魚肉豈朝廷倚公存活生¶
靈之意乎志曰不然敵人百計窺闗無從而入間¶有挾
詐雜老幼而東者誰當任之吾所以待朝命¶者不過三
二日命即下禀而後行盖未晩也君復¶進曰帥府設經
歴官主帥所行得預商略帥若專¶輙而參佐曲意從之
設此官焉用假有挾詐而東¶為意外之變者某以百口
<pb:KR4d0420_WYG_020-18b>
保之志不能奪即命開¶闗西民由是免禍中使者以聞
詔諭之云要赫徳¶資性素剛非卿不能勸導卿為參佐
而主張大事<md:KR4d0420_SBCK_020-16b>¶如此朕甚嘉之當益盡乃心勉建功業朕
不汝忘¶也揔府軍還鎮改遥領同知鎮南軍節度使事
七¶年志行尚書省事於陜西君以目疾求解留居歸¶德
天興元年歸德受兵㧾帥特嘉元凱起為經歴¶官明年
春正月車駕幸歸德改吏部郎中經歴如¶故未㡬徐州
帥樂安郡王王德全不禀朝命授君¶戸工部侍郎充徐
<pb:KR4d0420_WYG_020-19a>
州帥府叅議官且諭之曰卿昔¶佐要赫德甚有能名今
知王德全與卿有連属卿¶徃佐之德全雖鄙野亦當從
卿言無貽朕東顧之¶憂也及尚書左丞完顔仲德以䇿
誅德全乃用使<md:KR4d0420_SBCK_020-17a>¶宜授君行省叅議兼同知武寧軍節度
使事遥領¶鈞州刺史進階通奉大夫冬十月州為沛縣
人鹿¶琮所破擁官吏北渡君用憂憤感疾以明年甲午¶
春二月之十七日春秋六十卒於沛之旅舍翌日¶蒿殯
於歌風䑓之下後十有三年孤子翔等舉君¶旅櫬歸祔
<pb:KR4d0420_WYG_020-19b>
於山陽南徐澗之先塋禮也君娶朱氏¶河北西路鹽鐡
判官汴梁名進士文伯之女弟封¶清河郡夫人前公七
年卒子男二人長曰翔武義¶將軍遥領鄭州防禦判官
次曰浚武義將軍遥領¶河内縣令女一人適汴京東水
門副使邉汝礪男<md:KR4d0420_SBCK_020-17b>¶孫二人長曰奉世次曰延世女孫一
人幼在室壬¶子冬十月翔浚奉京東行省貟外郎王君
禧伯所¶譔家傳以神道碑銘為請三請益堅某不得以
不¶敏辭乃為論次之君尚多可稱弗著著所以活萬¶人
<pb:KR4d0420_WYG_020-20a>
者其銘曰¶
　柏松青青風水攸寧張君之阡樂石有銘偘偘¶唯君
　仁信篤誠一說解紛千室更生舞雩之春¶風潤物無
　聲有簫韶之克諧無水火之必争彼¶舉頭而城颺尾
　而旌方弭耳而帖伏何磔裂之¶敢萌有方無方孰為
　權衡使存諸已者而未之<md:KR4d0420_SBCK_020-18a>¶定奚暇及於暴人之所行
　惟天下之至柔馳騁天¶下之至剛吾然後知黄老家
　之言為有徵
<pb:KR4d0420_WYG_020-20b>
　　　資善大夫集慶軍節度使蒲察公神道碑¶銘(并/引)¶
公諱元衡字君平姓富察氏以小字某行世為某¶路貴
族國初遷種人屯戍中州遂為真定人祖諱¶實古納贈
鎮國上將軍考諱福山親衛出身官鎮¶國上將軍臨洮
路康樂知寨公則康樂之弟子也¶康樂愛公風骨不凡
度能起家使應童子舉年十¶一登科移籍太學弱冠擢
泰和三年䇿論進士第<md:KR4d0420_SBCK_020-18b>¶釋褐永年縣丞繼歴三縣佐皆
有能名召為左三¶部檢法司正公資禀仁厚臨政本於
<pb:KR4d0420_WYG_020-21a>
惠養不以鞭¶箠立威及居議獄之地忠愛欵曲末減者
為多法¶家稱焉貞祐初從狩汴都拜監察御史累遷左
司¶諫朝廷知公盖將大用矣未㡬授慶陽府治中權¶府
事部民妻有與外人私者民捕獲之手刃其妻¶詣官自
陳公釋而不問一時能官者以知義許之¶入為刑部郎
中正大二年被詔審理寃獄時所在¶獄犴填滿官吏習
於柄臣弄威之後知有無辜而¶被繫者亦莫敢言公徧
歴郡邑躬自臨問非情有<md:KR4d0420_SBCK_020-19a>¶不可耐者一切以詔㫖出之
<pb:KR4d0420_WYG_020-21b>
所活不啻千人四¶年遷户部侍郎詔以鄭州軍卒謀反
命與防禦使¶臨淄郡王張惠鞠之辭連二偏將一遥領
陳州防¶禦使王一息州刺史李公以理諭卒言汝以小
怨¶置人造逆之地就使人詿誤而死能代汝否神理¶不
可誣寃報何時而已耶卒感悟盡吐情實公以¶聞二人
得不坐五年授京西路大司農卿兼采訪¶提舉刑獄事
公老於從政仁信愈篤不動聲氣而¶威惠並舉公議藹
然有公輔之望七年改集慶軍¶節度使亳州管内觀察
<pb:KR4d0420_WYG_020-22a>
使未赴遘疾以某年月日<md:KR4d0420_SBCK_020-19b>¶春秋五十有二薨於私第之
正寢去河南破不一¶年耳積官資善大夫彭城郡開國
侯夫人王氏燕¶郡大族封彭城郡侯夫人家政整潔有
内助之功¶中表歸之年七十二後公二十年而卒子男
一人¶桓端護衛懐逺大將軍男孫二人榮祖慶祖皆尚¶
㓜桓端以某年月日舉公之柩𦵏於某所之先塋¶夫人
祔焉既𦵏之㡬年某過東平桓端以碑銘為¶請平時以
公恂恂退讓不為鍜鍊之風所移嘗嚮¶慕之故不復以
<pb:KR4d0420_WYG_020-22b>
固陋辭乃為銘曰¶
　廷平之于大理之徐議獄闊䟽至可以漏吞舟<md:KR4d0420_SBCK_020-20a>¶之魚
　于嗟公乎其斯人之徒歟大安權移變亂¶維初傅翼
　虎臣恣為誅鉏一羽死而一虎出封豕¶與俱公適其
　時職司刑書乗御史騘登使者車¶悃愊無華閑雅甚
　都周旋於柱後惠文之間温¶其褐寛之儒平反㡬何
　月計有餘方血肉狼籍¶而有治古之騶虞禍慘河隂
　或僇或俘不為國¶殤即亡國之大夫天獨厚公得歸
<pb:KR4d0420_WYG_020-23a>
　公于黄壚湯¶旱焚如一溉者後枯孰乗孰除吾知神理
　之¶不誣于嗟公乎¶
　　　資善大夫武寧軍節度使𤓰爾佳公神道<md:KR4d0420_SBCK_020-20b>¶碑銘¶
貞祐初大駕南廵公以省掾扈行事出倉卒乃留¶幼子
今先鋒使錫里於平州之撫寧朔南分裂父¶子相失者
餘二十年先鋒既長立能自奮發立功¶名仕宦貴顯嵗
癸巳汴梁下乃奉朝命迎公¶北歸公已老而身見代
謝愴焉有去國之感顧瞻¶裴回不能自已生平植節堅
<pb:KR4d0420_WYG_020-23b>
苦食蔬糒不厭既居¶民間倍自貶損先鋒有至性夫人
殷氏尤盡婦道¶日具甘脆百方奉公而公所以自持者
不少變一¶室蕭然使日夕裁足而已人事餽餉瓜果菜
茄之細<md:KR4d0420_SBCK_020-21a>¶亦峻拒而疾麾之如御史執法之在前後惟恐
其¶汚已也時貴慕公名有謁見者敕外白不得通曰¶我
亡國之大夫耳尚何言哉初自&KR0147;城居宣德惟¶渾源魏
内翰邦彦以簡重得登公門與之考論文¶藝自餘雖鄰
舍有不得見其面者盖嘗論公君臣¶之義於名教為尤
<pb:KR4d0420_WYG_020-24a>
重名教者天地之大經而古今¶之恒典惟天下之至誠
為能守故人臣之於君者¶有天道焉有父道焉大分一
正義均同體吉㓙禍¶福不以囬其慮廢興存亡不以奪
其節任重道逺¶死而後已猶之父有罔極之慕而天無
可逃之理<md:KR4d0420_SBCK_020-21b>¶微子之過舊都包胥之哭秦廷王蠋布衣義
不北¶面於燕樂毅終其身不敢謀趙之徒𨽻非誠何以¶
當之是故誠之所在即名教之所在有不期合而¶合焉
者語有之善人吾不得而見之矣得見有恒¶者斯可矣
<pb:KR4d0420_WYG_020-24b>
居今之時行古之道若公者吾不知其¶去古人為逺近
然則不以名教處之其可乎公諱¶圖喇字大用姓𤓰爾佳
氏世為海蘭路人曽大父息¶虎起天㑹初嘗以王爵握
兵柄史牒載其功詳矣¶大父布爾罕驃騎尉上將軍娶完
顔氏父阿海驃騎¶尉上將軍澄州刺史娶阿勒錦氏贈
金源郡夫人<md:KR4d0420_SBCK_020-22a>¶生五子公其第二子也弱冠始知讀書三
舉䇿論¶進士以泰和三年登科歴撫寧海濵簿貞祐初
被¶召道出平州平州適被兵州將請公充軍中彈壓¶以
<pb:KR4d0420_WYG_020-25a>
功陞一階入補省掾終更除武寧軍節度副使¶五年用
樞宻院薦充京東緫帥府經歴司主帥要¶赫徳資驁狠
恃功自髙奴視叅佐徃徃置之死地¶從事輩畏之惟意
所嚮噤不出一語公直前徑行¶無所顧籍論事之際極
所欲言者而止少不見聴¶則移疾不為出帥悔悟或詣
公謝之其秉志抗¶直如此興定初宋人歩騎數萬侵泗
州聲勢甚張<md:KR4d0420_SBCK_020-22b>¶公為畫䇿潜軍趍靈壁出其不意殺獲甚
衆以功¶遷兩階四年召為户部貟外郎轉刑部尋遷郎
<pb:KR4d0420_WYG_020-25b>
中¶元光初設三路司農分治户部以公剛稜疾惡材¶任
刺舉授京南路少卿兼郎中未幾以稱職聞是¶後公雖
改他官言政者猶以少卿名之正大初擢¶裕州刺史改
睢州是嵗大蝗公境獨無有秋旱甚¶禱之而雨識者以
為善政之報三年召為戸部郎¶中初置申州輟公為刺
史明年城洛陽授同知中¶亰留守兼同知金昌府事留
守伊喇瑗雅敬公事¶無巨細諮之而後行俄改汝州防
禦使洛陽之民惜<md:KR4d0420_SBCK_020-23a>¶公之行祖道填咽度旬日不得發公
<pb:KR4d0420_WYG_020-26a>
以形迹自嫌¶竟由他路而去未經嵗改陳州公老於從
政先聲¶所暨有識相賀州有東平宣銳軍餘百輩率以
戰¶功得官有至四品者恃勢作威備極㓙悍前後不¶能
制一葛知府者尤不法公捕得之檄送本管一¶郡帖然
考城胥史所聚結黨為社有大刀之目把¶持令佐連起
詔獄細民雖被侵愁而無所於訴公¶籍其姓名置之㕔
事自是無一人敢犯者尋上章¶請老御史張特立樂夔
上書言陳州防禦使土剌¶剛直亷介有古良吏之風今
<pb:KR4d0420_WYG_020-26b>
雖年及其黽勉王事<md:KR4d0420_SBCK_020-23b>¶強仕之人有不能及者比聞以例
告老而有司亦¶以例許之貪賢之道誠有所未盡特望
重加㧞擢¶以觀自竭之效書奏落致仕超授同知開封
府事¶明昌以来鎬厲王衛紹王族属皆終身禁錮男女¶
幽閉絶婚嫁之望公建言二宅僇辱既乆賤同匹¶庶就
有詭謀誰與同惡宜釋其宿怨𢎞以大度使¶之各就人
道遂生化之性夫國君不可以讐匹夫¶讐之則通國皆
懼匹夫且然况骨肉乎語雖不即¶從其後天興初元之
<pb:KR4d0420_WYG_020-27a>
赦皆聴自便盖自公發之云¶六年授武寧軍節度使徐
州管内觀察使兼提舉<md:KR4d0420_SBCK_020-24a>¶河防使詔㫖褒諭道所以遷擢
之故且命乗傳赴¶鎮桃園行樞密院事幹魯倉官王邦
昌囊槖為姦¶盗官糧二萬斛公按問得實悉從徴理轉
漕為之¶少寛踰年竟以哀病不任得請北渡後五年以
戊¶戍年二月晦春秋七十有三終於家積官資善大¶夫
金源郡開國侯殁後三日權殯宣徳州東南天¶王寺壬寅
三月壬申奉公之柩葬於永興縣王家¶堡之西北原從弟
<pb:KR4d0420_WYG_020-27b>
平章政事華國公必喇綽克及其¶子奉職六十一皆葬墓
次盖子孫去先塋乆不能¶歸祔故改卜於此前夫人鄂屯
氏贈金源郡夫人<md:KR4d0420_SBCK_020-24b>¶繼室富色哷氏亦封金源郡夫人子
男三人徳興¶輔國上将軍早卒次錫里宣授先鋒使佩
金符¶緫綂質子軍次萬僧女一人嫁為世襲官妻早卒¶
男孫三人埒里巴圖七十二女孫二人齊諾約尼¶皆尚
㓜妷二人永喜輔國上將軍次中山皆弟明¶威將軍老
格之子妷孫二人阿林夀童從孫一人¶八十二奉職之
<pb:KR4d0420_WYG_020-28a>
子從妷女一人平章公之女盖公¶收養之者將葬五路
萬戸郝綽華善以行狀来請¶曰吾子徃在省寺宜知武
寧之詳先鋒與我結弟昆¶之義公之葬猶葬吾父也幸
辱以神道碑賜之予<md:KR4d0420_SBCK_020-25a>¶素善郝侯義不可辭乃用所以知
公者著之篇而¶系之以銘銘曰¶
　清慎以自持介特而不詭随相彼築室天實厚¶其基
　温乎召杜之慈凛乎趙張之威民不忍忘¶吏不敢欺
　真識㡬希顧以能官為見知風雨如¶晦鷄鳴有期滄
<pb:KR4d0420_WYG_020-28b>
　海横流鰲足不欹幅巾布衣陋¶巷棲遲吾寧汨濁流
　之泥吾寧啜餔餘之醨周¶粟京坻采薇以療飢尚友
　千載匪義迹其焉追¶燕雲之郊丘壠纍纍使九原而
　可作非公吾誰¶與歸<md:KR4d0420_SBCK_020-25b>¶　
　
　
　遺山集巻二十<md:KR4d0420_SBCK_020-26a>¶<md:KR4d0420_SBCK_021-1a>¶
<pb:KR4d0420_WYG_021-1a>
欽定四庫全書
　遺山集巻二十一¶　　　　金　元好問　撰
　　碑銘表誌碣
