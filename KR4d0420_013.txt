# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:27.046182
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0529-013遺山先生文集-卷第十三.
<pb:KR4d0420_SBCK_013-1a>¶
遺山先生文集卷第十三¶
　　七言絶句¶
　　　　&KR0004;挈家還讀書山雜詩四首¶
并州一别三千里滄海横流二十年休道不蒙稽¶
古力㡬家兒女待安全¶
天門筆𫝑到閑閑相國文章玉笋班從此晋陽方¶
志上繫舟山是讀書山(繫舟先大夫讀書之所閑閑公/改爲元/子讀書山又大絫楊公叔玉譔先人墓銘)¶
眼中華屋記生存舊事無人可共論老𣗳婆娑三¶
百尺青衫還見讀書孫¶
乞得田園自在身不成還更入紅塵只愁六月河¶
<pb:KR4d0420_SBCK_013-1b>¶
堤上髙桞清風睡殺人¶
　　　賦缾中雜花七首(予絶愛未開杏/花故末篇自戯)¶
老栁驚看節物新今年更與酒盃親東山一道花¶
如繡從此他郷不是春¶
香中人道睡香濃誰信丁香臭味同一𣗳百枝千¶
萬結更應薫染費春工¶
生紅㸃㸃弄嬌妍半折花房更可憐傳語春風好¶
將護莫教容易作銀錢¶
紅抺蘭膏緑染衣緑嬌紅小兩相冝華邉剰有清¶
香在木石癡兒自不知¶
<pb:KR4d0420_SBCK_013-2a>¶
素艶來從月姊家温風淑氣發清華人間自有交¶
枝玉天上休開六出花¶
昨日桃華錦片新兎葵今日到殘春低枝留得稀¶
踈朶比似全開更惱人¶
古銅瓶子滿芳枝裁剪春風入小詩看看海棠如¶
有語杏花也到退房時¶
　　　　贈羅友卿三首¶
一般花木各榮枯筦庫區區亦仕途前日江東羅¶
給事只今城裏范萊蕪¶
不離城市得幽棲未要坊名改碧鷄種下五株桃¶
<pb:KR4d0420_SBCK_013-2b>¶
樹子本無心學浣花溪¶
閑中日月病中身寂寞相求有㡬人莫恠門前可¶
羅雀詩家所得是清貧¶
　　　　又觧嘲二首¶
鴈後花前日日閑頗思尊酒慰愁顔憑君細数東¶
州客誰在花花緑緑間¶
詩卷親來酒醆踈朝吟竹𨼆暮南湖䄂中新句知¶
多少坡谷前頭敢道無¶
　　　　爲衍聖孔公題張公佐湘江春早圖二¶
　　　　首張自書云涂水張公佐畫時年八十¶
<pb:KR4d0420_SBCK_013-3a>¶
　　　　一先大夫嘗題公佐畫有雲靜洞庭秋¶
　　　　寺月雨昏湘浦夜舡燈之句因及之¶
郭熈畫筆老益壯未比并州九十翁想是江南春¶
夣裏水村曽見酒旗風¶
黄陵祠下雨如繩老筆題詩想舊曽今日圖間見¶
晴景依然愁絶夜舡燈¶
　　　　渾源望湖川見百葉杏花二首¶
四月山泉凍未開東君纔爲挽春逥多情丹杏知¶
人意留着𩀱華待我來¶
兒時憶向西溪廟丹杏曽㸔百葉花今日山中見¶
<pb:KR4d0420_SBCK_013-3b>¶
𩀱朶自憐鷦悴老天涯(陵川西溪二仙廟有/百葉杏兩株在殿前)¶
　　　　代州門外南楼二首¶
東洛西秦徃復逥㡬畨風雨與塵埃家山㝡與南¶
楼近三十三年恰再來¶
汀樹㣲茫岸草青滹河四月水泠泠鳯山可是生¶
來巧堪與南楼作臥屏¶
　　　　杜生絶藝¶
杜生絶藝兩絃弹穆護砂詞不等閑莫恠曲終𩀱¶
淚落数聲全似古陽関¶
　　　　以玉連環爲吕仲賢壽¶
<pb:KR4d0420_SBCK_013-4a>¶
玉環何意兩相連環取無窮玉取堅願得主人如¶
此物吕翁他日作回僊¶
　　　　徳華小女五歳能誦予詩数首以此詩¶
　　　　爲贈¶
牙牙嬌語緫堪誇學念新詩似小茶好箇通家女¶
兄弟海棠紅㸃紫蘭芽(唐人以茶爲/小女羙稱)¶
　　　　劉壽之買南中山水畫障上有朱文公¶
　　　　元晦淳熈甲辰中春所題五言得於太¶
　　　　原酒家¶
蜀山青翠楚山蒼愛玩除教寳繪堂且道中州誰¶
<pb:KR4d0420_SBCK_013-4b>¶
具眼晦菴詩挂酒家牆¶
　　　　跋紫㣲劉尊師所畫山水横披四首(劉時年/八十六)¶
　　　　溪橋獨歩¶
納納溪橋逗晚風水村山閣徃來通馬蹄踏遍黄¶
塵路畫裏&KR0004;逢避俗翁¶
胷次江山老更竒太&KR0004;元氣入淋漓僊翁不是人¶
間客俗筆休將比郭熈¶
　　　　江亭㑹飲¶
瓦盆濁酒憶同傾郷社豊年有𥬇聲世外華胥誰¶
復夣且從圖𦘕㸔升平¶
<pb:KR4d0420_SBCK_013-5a>¶
　　　　秋江待渡¶
筆頭雲景性中天誰似僊舟有靜縁只合此間𣷹¶
此老脫巾和月弄江煙¶
　　　　東山四首¶
半欲天隂半欲晴層巒疊巘各分明去年風雪無¶
多景㸔盡東山是此行¶
自𥬇平生被眼謾㸔山只向𦘕中㸔天公老筆無¶
今古枉着千金買范寛¶
錦里春光風馬牛鳥飛不到太湖秋一丘一壑都¶
堪老且具神山煙景休¶
<pb:KR4d0420_SBCK_013-5b>¶
馬水横陳聖阜前滹沱陂堰逺相連魚多只&KR0003;牛¶
家匯何處秋風有釣舡(牛家匯在/神山下)¶
　　　　曉起¶
𩯭毛衰䬃病凌兢暫入紅塵倦不勝學似玉山樵¶
客了八年流落醉騰騰(予痛飲至是八年/故用韓致堯此句)¶
　　　　追錄乙未八月十七日莘縣夣中所得¶
夣裏哦詩信口成分明濟水道中行夣廽真到哦¶
詩處滿馬西風雲月清¶
　　　　春歸¶
野杏溪桃三兩枝春歸也作送春詩東君自愛長¶
<pb:KR4d0420_SBCK_013-6a>¶
安好能住山城得㡬時¶
　　　　感興四首¶
梦中驚見白頭新信口成篇却自神天上近來詩¶
價重一聮直欲換青春(後二句梦/中所得)¶
詩印髙提教外禅㡬人針芥得心傳并州未是風¶
流减五百年中一樂天¶
廓逹靈光見太&KR0004;眼中無復野狐書詩家関捩知¶
多少一鑰拈來便有餘¶
好句端如綠綺琴静中窺見古人心陽春不比黄¶
華曲未要千人作賞音¶
<pb:KR4d0420_SBCK_013-6b>¶
　　　　從孫顯卿覔平定小山¶
愛殺熈春萬玉峯綱舡廽首太湖空一拳秀碧煙¶
霞了早晚東山入䄂中¶
　　　　發南楼度㕐門関二首¶
鷄聲未動發南楼澗水隨人向北流欲望讀書山¶
逺近鴈門関上&KR0180;廽頭¶
稜磳石磴𠋣髙梯穹谷無人綠𣗳齊總爲古來征¶
戍苦宿雲常傍塞垣低¶
　　　　墨竹扇頭¶
嫩香新粉玉交加小筆風流自一家只欠雪溪王¶
<pb:KR4d0420_SBCK_013-7a>¶
處士醉來肝肺出枯槎¶
　　　　王希古乞言¶
支幹空虚不捄貧素衣空染洛陽塵一龜早晚搘¶
床了䄂手風簾閱市人¶
　　　　龍門公墨竹風煙夕翠二首¶
渭川東望水雲寛雨潤煙濃下筆難今日龍門圖¶
上看蕭郎只合老荒寒¶
煙梢露葉捲秋山揮灑縱横意自閑莫問筆頭龍¶
未化看看霖雨滿人間¶
　　　　從希顔覔篤耨香二首(追録)¶
<pb:KR4d0420_SBCK_013-7b>¶
緑洋竒品賽濃梅永憶薫爐試淺&KR0069;&KR0057;物也知人¶
愛惜簾篩風動只縈囬¶
自𠋣詩情合得消暮寒新火覺無&KR0147;懸知受用無¶
多在試徃新詩乞㫁瓢¶
　　　　戯贈栁花¶
誰擘輕綿亂眼飄不教翠紐綴長條只愁更作浮¶
萍了風轉波衝去轉遥¶
　　　　喬夫人墨竹二首¶
萬葉千梢下筆難一枝新緑儘髙寒不知霧閣雲¶
窓晚幾就扶踈月影看¶
<pb:KR4d0420_SBCK_013-8a>¶
只待驚雷起蟄龍怱從女手散春風渭川雲水三¶
千頃悟在香嚴一擊中(夫人叅洞/下禅有省)¶
　　　　醉貓圖二首何尊師𦘕宣和内府物¶
窟邉癡坐費工夫側輥横眠却自如料得仙師曽¶
細看牡丹花下日斜&KR0004;¶
飲罷鷄蘇樂有餘花隂真是小華胥但教殺鼠如¶
丘了四脚撩天一任渠¶
　　　　自題中州集後五首¶
鄴下曹劉氣儘豪江東諸謝韻&KR0057;髙&KR0002;從華實評¶
詩品未便呉儂得錦&KR0129;¶
<pb:KR4d0420_SBCK_013-8b>¶
陶謝風流到百家半山老眼净無花北人不拾江¶
西嗂未要曽郎借齒牙¶
萬古騷人嘔肺肝乾坤清氣得來難詩家亦有長¶
沙帖莫作宣和閣夲看¶
文章得失寸心知千古朱絃屬子期愛殺溪南辛¶
老子相從何止十年遅¶
平世何曽有稗官亂來史筆亦燒残百年遺藳天¶
留在抱向空山掩淚看¶
　　　　講武城¶
作計千年復萬年似嫌蒸土不&KR0014;堅祗今講武人¶
<pb:KR4d0420_SBCK_013-9a>¶
何在衰桞殘楊有亂蟬¶
　　　　藥山道中二首¶
石岸人家玉一灣𣗳林水鳥静中閑此中未是無¶
佳句只欠詩人一徃還¶
西風砧杵日相催着破征衣整未廽白鴈巳衘霜¶
信過青林閑送雨聲來¶
　　　　善應寺五首¶
平崗回合盡桑麻百汊清泉兩岸花更得青山作¶
重復武林何處覔仙家¶
石潭髙𣗳映寒藤閑有沙鷗静有僧緫愛山陽竹¶
<pb:KR4d0420_SBCK_013-9b>¶
林好七賢來了更誰曽¶
夕陽人影卧平橋倦客登臨不自&KR0147;且放游魚覔¶
歸宿争教白鷺逞風標¶
山中魚鳥夙相親問舎求田有主人自讀舊題還¶
自𥬇七年鞍馬只紅塵(前題善應寺壁有紅塵鞍/馬幾時休之句又七年矣)¶
困不成眠百感生田家燈火夜深明無因洗耳風¶
沙底枉費潺潺落枕聲¶
　　　　摘𤓰圗二首樗軒家物¶
四摘空留抱蔓詩阿婆真作木腸兒履霜只&KR0003;琴¶
心苦不見房陵道上時¶
<pb:KR4d0420_SBCK_013-10a>¶
髙鳥長憂挂網羅如菴日月坐消磨憑君莫話前¶
朝事比似黄䑓摘更多(如菴宻國/公所居)¶
　　　　黄華峪十絶句¶
岱崧王屋舊經過自𠋣胷中勝㮣多獨久太行髙¶
絶處青天白日看山河¶
𣗳經凍雨半青黄山入髙秋老更蒼且就同遊盡¶
佳客不妨五日未重陽¶
紅葉黄花風露清比來春色不多爭秋山却也堪¶
人限白與髙&KR0172;作錦城¶
絶壁孤雲子細看雲間龍穴想髙寒碧瀾寸寸横¶
<pb:KR4d0420_SBCK_013-10b>¶
秋色空對山靈說到難(唐人到難篇有碧瀾之下/寸寸秋色之句見文粹)¶
玉立千峯𦘕不如天公自有范寛圗閭山要着黄¶
華老千尺珠簾得似無(前軰閭山詩有向使早逄周處士子端應/不號黄華之句處士指周先生徳卿)¶
團團石甕琢青瑶仰靣看雲覺動摇誰着天瓢灑¶
飛雨半空翻轉玉龍腰¶
萬古飛流㵼不供枉教噴薄困魚龍謪仙剰有銀¶
河句不道香爐更一峯¶
天漢何因有蚌胎無窮冰雹落懸崖只愁駞背糢¶
糊錦翻倒龍宮復此來¶
落峽飛流散不收湍聲&KR0837;&KR0837;動髙秋也應嫌&KR0013;紅¶
<pb:KR4d0420_SBCK_013-11a>¶
塵浣才近山門便洑流¶
乞得三泉住不成風沙鞍馬&KR0018;平生故山定巳移¶
文了又&KR0013;黄華識姓名¶
　　　　七賢堂¶
水上盤陀不見人煙中白露玉無塵竹林未恨風¶
流减&KR0018;殺共城麴米春(是日有餉名/酒獨酌水邊)¶
　　　　峽口食鯿魚有感¶
無柰㣲雲踈雨何孟公詩律費研磨慿君莫愛襄¶
陽好縮項鯿魚刺鯁多¶
　　　　太簡之𦘕松風圗爲&KR0113;端卿賦二首¶
<pb:KR4d0420_SBCK_013-11b>¶
董元老筆欝盤盤萬壑蒼雲復此看絶似鳯凰山¶
下路秋風無際海波寒¶
新亭相泣血沾&KR0109;一日神州見陸沉好就崆峒山¶
&KR0369;問醉眠春晝果何心¶
　　　　秋江待渡横披¶
物外琴尊合徃還争教俗駕㸃溪山畫師果識閑¶
中&KR0208;只作横舟落照間¶
　　　　贈荅要襄叔二首¶
長洲連日逺相迎展讀新詩眼倍明鄧下舊人多¶
念我感君兼有故鄊情¶
<pb:KR4d0420_SBCK_013-12a>¶
文擬邳侯下筆難韜春一讀不知寒名家未覺風¶
流减洗眼青雲看阿端(襄叔之先人擬下邳使傳作竇韜春以/賦火焙又其児子小字端平者方就學)¶
　　　　贈脩端卿張去華韓君傑三人六首¶
姓字舊熟相知新三子皆我眼中人洛西荒山有¶
此客酒光灔灔梅花春¶
去華手中倒𣗳搠亦要筆力挽千鈞知君辦作南¶
山豹霧雨七日蔚成文¶
掃地焚香樂有餘情知怏怏米監書枉教棄擲泥¶
𡍼了緑髪&KR0113;郎玉不如¶
古來馬隊非講肆韓生頗似周生勤舉家都無擔¶
<pb:KR4d0420_SBCK_013-12b>¶
石粟老氣仍有垂天雲¶
中庸胡公隔天壌(寳臣近/日客死)大木失望工師來明堂老¶
手李明麻我知此公無棄材(斥李順/陽吉甫)¶
乳虎守穴子可探斫頭不屈貧所甘異時三客俱¶
熖熖人倫東國吾無慙¶
　　　　秋江曉發圗¶
百轉羊腸挽不前&KR0999;車轆轆共流年𦘕圖羡殺扁¶
舟好萬里清江萬里天¶
　　　　題山亭㑹飲圗二首¶
女几樵人塞上詞(劉景/玄號)溪两老子坐中詩因君喚¶
<pb:KR4d0420_SBCK_013-13a>¶
起山亭梦好似三鄊共醉時¶
曽將心事許烟霞酒榼書囊便是家前日山亭亭¶
上客而今鞍馬老風沙¶
　　　洛陽衞良臣以星圗見貺漫賦三詩爲謝¶
敗筆成丘死不神侯門書卷欲誰親鰥鰥魚目漫¶
漫夜盻到明星老&KR0077;人¶
參旂亦自遇災年横&KR0013;狐星射右肩牽牛只有榰¶
機石送與天公折聘錢¶
西虎東龍緫伏雌老蟇&KR0077;是可憐兒星圖何物堪¶
相報借用盧仝月蝕詩¶
<pb:KR4d0420_SBCK_013-13b>¶
　　　　題鷺鷥敗荷扇頭¶
荷經凍雨緑全枯葦到窮秋影亦踈爲問風標兩¶
公子此中&KR0014;有幾多魚¶
　　　　西山楼爲王仲理賦二首¶
天日晴明四望開楼中舒嘯亦悠㢤䦨干十萬人¶
家裏只有青山入眼來¶
拄笏西山老&KR0016;曹朝來爽氣與秋髙休將人物輕¶
題品湖海元龍也未豪¶
　　　　樂天不䏻&KR0111;情圖二首¶
得便宜是落便宜木石癡兒自不知就使此情&KR0111;¶
<pb:KR4d0420_SBCK_013-14a>¶
得了可&KR0014;長在老頭皮¶
芙蓉脂肉紫霞漿别是仙家煖老方不枉栁枝&KR0838;¶
下得&KR0111;情一馬亦何妨¶
　　　　燕省&KR0122;屬張彦通舉釋莱之廢仁卿以¶
　　　　詩羙之亦賦二詩¶
一奠區區入詠歌請看文治竟如何李侯落筆非¶
無意告朔羊存得巳多¶
一日新儀見泮宫共驚綿蕝有遺風化州亦可燕¶
中比只枉今無百彦通¶
　　　　采菊圗二首¶
<pb:KR4d0420_SBCK_013-14b>¶
信口成篇底用才淵明此意亦悠㢤枉教詩景分¶
留在百繞斜川覔不來¶
梦寐煙霞卜四隣爭教晚節傍風塵詩成應&KR0013;南¶
山笑誰是東籬采菊人¶
　　　　無塵亭二首¶
霧廓雲開病未&KR0014;波流草靡亦何曽胷中自有西¶
風扇身外休論有髪僧¶
日日門前車馬喧玉壷冰簟酒如川亭中剰有題¶
詩客獨欠雲間李謫仙(時仁卿尚/未到燕)¶
　　　　李廣道寫真二首¶
<pb:KR4d0420_SBCK_013-15a>¶
華髮蕭蕭玉錬顔一篇秋水想髙間須知八表神¶
游客不在披裘擁絮間¶
擁絮披裘動数千肉身那得盡飛僊玄門此老留¶
教在滄海横流未必然¶
　　　　錢過庭煙溪獨釣圗二首¶
鞍馬風沙萬里身眼明驚見楚江春緑蓑衣底玄¶
真子不觧吟詩亦可人¶
小景風流二百年典刑來自米家舡詩人無復承¶
平舊重爲遺音一慨然(畫學米元章楚山/清曉故有上句)¶
　　　　蒼崖逺渚圖二首¶
<pb:KR4d0420_SBCK_013-15b>¶
深谷髙林自一天紅塵無路近風煙兩椽茅屋平¶
生了况是清溪有釣舡¶
竹帛功名一筆無殘年那復計榮枯青山未得携¶
家去惆悵題詩是𦘕圖¶
　　　　　三士醉樂圗¶
依様胡盧𦘕不成三家兒女日交兵瓦盆一醉糊¶
塗了比似髙談&KR0077;較爭¶
　　　　郷郡雜詩五首(余家自五代以復自汝州遷平定宋未又自/平定遷忻/故大字中以平定爲郷郡)¶
百年喬木欎蒼蒼耆老風流趙與楊爲向榆関使¶
君道郡中合有二賢堂(楊吏部之羙臯落/人閑閑曽守此郡)¶
<pb:KR4d0420_SBCK_013-16a>¶
神仙官府在瀛洲何意閑閑得此留莫𥬇山城小¶
於斗他州誰有湧雲楼(楼閑閑/所建)¶
一溝流水㡬橋横岸上人家種栁成來&KR0010;春風一¶
千𣗳緑煙和雨暗重城¶
新堂縹渺接飛楼雲錦週遭霜𣗳秋&KR0002;道使君無¶
妙思冠山移得近城頭¶
故鄊飛鳥亦裴回更覔何鄊飬不才見說陽泉好¶
春色野夫乗興欲東來¶
　　　　宗人明道老師澹軒二首¶
潞人澹社有來源濟水分流到澹軒莫問軒中賔¶
<pb:KR4d0420_SBCK_013-16b>¶
與主一家同是潞州元¶
澹中無地着醎酸老口年多不受謾流外巳曾增¶
一董不妨傳法到黄冠¶
　　　　題啇梦卿家晦道堂圗二首¶
松亭竹閣数家村通徳仍餘舊里門喬木未湏論¶
巨室青衫今有讀書孫(一作青衫誰/有讀/書孫)¶
東國人門㡬百年素風&KR0379;到此公傳卷中甚欲題¶
詩句慚愧&KR0330;家祖徳篇¶
　　　　啇正叔隴山行役圖二首¶
隴坂經行十過春也随風土變真淳呉山汧水不¶
<pb:KR4d0420_SBCK_013-17a>¶
必𦘕留在秦音已可人¶
梦中陳迹𦘕中詩前日行人𩯭巳絲我亦寒亭徃¶
來客因君還&KR0009;出関詩¶
　　　　息軒秋江捕魚圖三首¶
擲網牽罾太俗生煙波名利不多争綠蓑衣底玄¶
真子可是詩翁畫不成¶
擊瓮喧天網截河得魚何啻一罾多漁&KR0048;不作明¶
年計柰此纎鱗細甲何¶
正始風流一百年竹谿衣鉢有真傳玉堂人物今¶
安在&KR0083;尾題詩一㮣然¶
<pb:KR4d0420_SBCK_013-17b>¶
　　　　東平李漢卿草蟲卷二首¶
蟻穴蜂衙筆有靈就中秋蜍㝡関情知君夢到南¶
華境紅穂碧花風露清¶
過眼千金一唾輕畫家元有老書生草蟲莫道空¶
形似正欲爾曹鳴不平(李資髙亢視錢幣如糞土貴人/求畫或大罵而去故不與世合)¶
　　　　郭熈溪山秋晚二首¶
煙中草木水中山筆到天機意態閑九十仙翁自¶
遊戯不應辛苦作荆関¶
雲𣗳㣲茫石崦開呉兒洲渚不塵埃慿君記取題¶
詩處杖屨適從谼谷來¶
<pb:KR4d0420_SBCK_013-18a>¶
　　　　七賢寒林圗¶
萬古騷人有賞音𦘕家滿意與幽㝷題詩記得崧¶
前事絶似馮雷入少林¶
　　　　右丞文獻公著色鹿圖¶
野鹿標枝氣象閑老皇頻&KR0010;赦秋山不妨右相丹¶
青筆時到霜林紫翠間¶
　　　　李仲華湍流髙𣗳圖二首¶
細宻功夫足自神經營𢡖澹欲誰親却應林影湍¶
聲外猶欠呉山小筆春¶
小景風流恰入時留題&KR0083;尾竟何辭不因脫兎投¶
<pb:KR4d0420_SBCK_013-18b>¶
林了何處而今更有詩(癸巳正月之變逆黨中有欲謀害巳者/頼仲華力爲營護得釋故篇末有及)¶
　　　益都宣撫田侯噐之燕子圖詩傳本巳亥¶
　　　　秋七月予得於馮翊宋文通家㑹侯之¶
　　　　子仲新自燕中來随以歸之仲新謂予¶
　　　　言兵間故物一失無所復望乃今從吾¶
　　　　子得之煥&KR0002;神明頓還舊觀似非偶然¶
　　　　者方謁時賢以嗣前作幸吾子發其端¶
　　　　因賦三詩丙午春三月河東元某謹題¶
紅綫還驚掌上看十年音息海漫漫渠家王謝堂¶
前慣暗認曹劉可是難¶
<pb:KR4d0420_SBCK_013-19a>¶
古錦詩嚢半陸沉呉楓句好入江深世間妾婦爭¶
相妬禽鳥區區却賞音(首句謂怨家投/李長&KR0123;詩厠中)¶
才氣田侯絶世竒山丘零落更堪悲休驚燕子詩¶
留在化鶴歸來未可知¶
　　　　前髙山雜詩七首¶
梦寐煙霞卜四隣眼明今日出紅塵山中景趣君¶
休問谷口泉聲巳可人¶
山經地志揔難慿鄊社流傳太俗生前後兩髙從¶
我改合教松海作新名¶
蚊聚蛙喧杳不聞巳甘麋鹿與同群胷中所得知¶
<pb:KR4d0420_SBCK_013-19b>¶
多少半是青松半白雲¶
天池一雨洗氛埃全晋堂堂四望開不上朝元峯¶
北頂真成不到此山來¶
世上&KR0004;無物外縁人間却有洞中天如何長伴王¶
居士買盡青山不用錢¶
白驢前日鳳山廻爲愛朝元復此來却憶廣陵劉¶
老子醉吟應在釣魚䑓¶
白首同歸未省曾青山獨徃竟誰能莫嫌麋鹿無¶
情識比似人間少愛憎¶
　　　　楚山清曉圗¶
<pb:KR4d0420_SBCK_013-20a>¶
雨潤煙濃十二峯雲間合有楚王宮遥知别後西¶
州梦一抺春愁淺淡中¶
　　　題石&KR0073;卿&KR0048;中所居四詠¶
　　　　寓樂堂¶
此心安處是真歸念念今知故習非一首新詩一¶
盃酒五陵裘馬自輕肥¶
　　　　徳恒齋¶
養心如虎亦良勤血戰紛華老册勲百草千花過¶
春雨白衣蒼狗看浮雲¶
　　　　雪巖¶
<pb:KR4d0420_SBCK_013-20b>¶
貞松勁栢四時春霽月光風一色新置屋懸崖儘¶
堪老層氷千里只愁人¶
　　　　聱齋¶
弓刀陌上未知還心&KR0009;漁&KR0048;笭箵間名作聱齋疑¶
未盡峿山衣鉢在遺山¶
　　　　贈李子範家兒子¶
神理乗除不偶然只疑陽報向君偏試評掌上明¶
珠價㡬倍諸家覔藥錢¶
　　　　䟦文獻公張果老圖¶
𦒿舊能談相國賢功名欲占冷巖前清風萬古猶¶
<pb:KR4d0420_SBCK_013-21a>¶
應在未用仙公甲子年¶
　　　　三鄉雜詩三首¶
梦寐滄洲爛熳游西風安得釣魚舟薄雲樓閣&KR0057;¶
烘暑細雨林塘巳帶秋¶
尖新秋意晚晴中六尺笻枝滿䄂風草合㫁橋通¶
暗緑竹摇殘照漏踈紅¶
溪南老子坐詩窮窮到簞瓢更屢空五鳯樓頭無¶
手段碧鷄坊外有家風¶
　　　　鈞州道中¶
野隂莾蒼日將夕&KR0010;律峥嶸風有聲從昔南山歌¶
<pb:KR4d0420_SBCK_013-21b>¶
短褐何時北闕請長纓¶
遺山先生文集卷第十三¶
<pb:KR4d0420_SBCK_013-22a>¶
