# -*- mode: mandoku-view -*-
#+TITLE: 遺山集
#+DATE: 2015-09-23 10:25:38
#+PROPERTY: JUAN 7


益之兄¶
世故伊川嘆鄉情越客音天宜他日定陸已向來¶沉冉
冉愁㸔老源源事益侵誰言易排遣自分不¶勝任鞭影
驚疲馬鐘聲急暮禽跼中無曠迹喧外¶有幽尋夢失名
家筆書存遺子金山田和石瘦茅¶屋過雲深春雨蔬成
<pb:KR4d0420_WYG_007-1b>
圃秋霜柿滿林樹隂凉拂席¶花氣澹盈襟宿鷺窺晨汲
孤猿伴暝吟溪僧時問¶字野客或知琴抱璞休竒售臨
觴得緩斟阿兄團<md:KR4d0420_SBCK_007-1b>¶聚日曽話百年心¶
　　　汴禪師自斲普照瓦為研以詩見餉為¶和二首¶
寺廢瓦不毁研竒功亦多巳知良斵少更奈苦心¶何挺
挺剛無敵津津潤可呵羽陽陵谷變氷井字¶書訛贈比
黄金璞辭慚紫石歌遥知玉音在洗耳¶俟研磨(長吉有/紫石硯)
(歌/)
<pb:KR4d0420_WYG_007-2a>
㸃化鈆仍見堅凝鐵易穿何年埋朽壤此日睹青¶天古
色秋烟重哀音夜雨懸有刀堪切玉是鏡不¶名塼佛廕
淪空刼書林結後縁禪河一勺水更擬<md:KR4d0420_SBCK_007-2a>¶就師傳¶
　　　惡雨¶
惡雨惡復惡龍公何遽然霆轟氷塔碎電掣玉繩¶連髙
岸皆深谷層霄一漏泉黒來疑擁海白散忽¶成烟市響
千門合潮頭萬弩穿天瓢休盡建(上/聲)枯¶旱有他年¶
　　　癸巳除夜
<pb:KR4d0420_WYG_007-2b>
鼎定周元重薪安漢巳然不隨南渡馬虚泛北歸¶船身
並枯蜩化心争脫兎先塵埃嗟落薄光景強¶留連往事
青燈裏浮心白髪前更殘鐘未動猶屬<md:KR4d0420_SBCK_007-2b>¶出京年¶
　　　病中(病因食猪動氣而作癸卯/四月二十一日晨起書)¶
戰勝頗自恃寧知徒外腴文章工作祟時運廹摧¶枯止
酒嗟何及燒猪本不圗膏粱無急變山澤有¶真臞詩信
藤條戯方遭鐵彈誣鹽(去/聲)紅忘後顧黧¶黒見先驅眩入
投床仆晨淹伏枕呼萬錢誰嘔泄¶一臠爾乘除静伏心
<pb:KR4d0420_WYG_007-3a>
仍悸深調息亦麤跼嫌囚宇¶宙渴憶捲江湖風栁留蟬
蛻霜松映鶴孤養和懲¶往失(几名養和事/見天隨子詩)扶老念時須
杯杓歸神誓垣墻¶任佛踰囘谿且垂翅望或在桑榆<md:KR4d0420_SBCK_007-3a>¶　　　綦威卿毅挽辭¶
東海于門舊桐鄉邑墓遷(綦東海人威卿之祖待/制公知忻州因家焉)¶芝蘭
宜有種珠玉自成淵慈母依隣切名郎獲譽¶先豪華非
日損信厚出天然詣理言猶訥持心静¶益專笑談千里
到咳唾百金捐論齒推予長垂髫¶得子賢通家仍孔李
<pb:KR4d0420_WYG_007-3b>
知巳與王田刻責誰斯切推¶扶最所偏孤嫠平日託昆
季再生縁摧割詩寧寫¶精㣲夢或傳都将百年涙一慟
夜臺前¶
　　　老樹¶
老樹髙留葉寒藤細作花沙平時泊鴈野逈已攅<md:KR4d0420_SBCK_007-3b>¶鴉旅
食秋㸔盡行吟日又斜干戈正飄忽不用苦¶思家¶
　　　陽翟道中¶
長路伶俜裏覊懐莽蒼中千山分落照萬籟入秋¶風頻
<pb:KR4d0420_WYG_007-4a>
見參旗縮虚傳朔幕空故園歸未得細問北¶來鴻¶
　　　月觀追和鄧州相公席上韻¶
月觀知名舊池亭發興偏露凉驚夜鶴風細咽秋¶蟬緑
泛兵厨酒紅依幕府蓮無縁逐清景空羡飲¶中僊<md:KR4d0420_SBCK_007-4a>¶　　　太室同希顔賦¶
壮矣崧維岳盤盤上窈㝠中天瞻巨鎮元氣有遺¶形雨
入秦川黒雲開楚岫青鰲掀一柱在萬古壓¶坤靈¶
　　　送登封張令西上
<pb:KR4d0420_WYG_007-4b>
罷縣人稱屈悠悠復此行渭城秋鴈到秦嶺暮雲¶平道
路衣從典風塵劒巳鳴山西多俠客莫説是¶書生¶
　　　方城道中懐山中幽居¶
技拙違時用年饑與食謀江山貧士嘆日月賈胡<md:KR4d0420_SBCK_007-4b>¶留楚
客頻招隠文園故倦㳺衡門有幽事還我北¶忩秋¶
　　　孟州夾灘飲承之御史家(同欽/叔作)¶
羙酒禁愁得芳梅發興饒紛紜聊且置磈磊故須¶澆鷄
黍成前約干戈有此宵平生楊大理惜不預¶佳招(雲卿/赴召)
<pb:KR4d0420_WYG_007-5a>
(五日/矣)¶
　　　送曹吉甫兼及通甫¶
意氣羡君豪憐君屈騎曹安能事筆硯且復混弓¶刀風
雪貂裘暗關山馬骨髙南飛見鴻鴈應為惜¶哀勞<md:KR4d0420_SBCK_007-5a>¶　　　勝槩(三鄉/作)¶
勝槩烟塵外新詩杖履間偶隨流水去澹與暮雲¶還吾
道三緘口時情一解顔從今便髙卧巳負半¶生閑¶
　　　少室南原
<pb:KR4d0420_WYG_007-5b>
地僻人烟㫁山深鳥語譁清溪鳴石齒暖日長藤¶芽綠
映髙低樹紅迷逺近花林間見鷄犬直擬是¶仙家¶
　　　寄贈龎漢茂𢎞¶
之子貧居久詩文日有功苦心唯我見髙誼許誰<md:KR4d0420_SBCK_007-5b>¶同萬
里虎食肉一鳴鷄長雄皇天老眼在且莫怨¶丘中¶
　　　洛陽古城曦陽門早出¶
乘月出曦陽黎明轉北岡荒村自鷄犬長路足豺¶狼天
地憐飄泊風霜憶閉藏㣲吟訴行役凄㫁不¶成章
<pb:KR4d0420_WYG_007-6a>
　　　聞希顔得英府記室¶
近得髯叅信知從兎苑㳺文星映朱邸勝槩减黄¶樓進
退存中道功名接上流徒懐貢公喜塵土隔¶瀛洲<md:KR4d0420_SBCK_007-6a>¶　　　落魄¶
落魄宜多病艱危更百憂雨聲孤舘夜草色故園¶秋行
役魚頳尾歸期烏白頭中州遂南北殘息付¶悠悠¶
　　　得姪摶信二首¶
今日鄜州姪知從虎穴還百年隂德在幾日鬢毛¶斑隔
<pb:KR4d0420_WYG_007-6b>
濶家仍逺覊棲食更艱誰憐西北夢依舊遶¶秦關¶
虢驛傳家信坤牛玩吉占團圎知有望悲喜亦相¶兼過
眼書重展伸眉酒屢添關河動髙興百遶望<md:KR4d0420_SBCK_007-6b>¶清蟾¶
　　　阿千始生¶
四十舉兒子提孩聊自誇夢驚松出笋兆應竹生¶花田
不求千畆書先備五車野夫詩有學他日㸔¶傳家¶
　　　長壽新居三首(同仲/經賦)¶
地古村墟逈川廻縣郭斜蒲池餘老節菊水引(去/聲)¶新芽
<pb:KR4d0420_WYG_007-7a>
卜築欣成趣歸耕覺有涯迎門顧兒女今日¶是山家¶
隠去初心在親朋復此偕荒田歸别業髙樹表新<md:KR4d0420_SBCK_007-7a>¶齋泉
石深三逕風塵限兩崖青山坐終日無物寄¶幽懐¶
昔有姜夫子來家寂寞濵墓田耕巳熟碑石字猶¶新詩
酒娛中歲山林有外臣三生可信否吾亦記¶前身(宣和/中姜)
(夢得處士常隠于此墓碣在焉夢得曽上書仁宗/既老以詩酒自娱碣文説地名白鹿原長壽村也)¶
　　　少林雨中¶
西堂三日雨氣節變蕭森偃卧復欹卧長吟時短¶吟鐘
<pb:KR4d0420_WYG_007-7b>
魚四山静松竹一燈深重羡禪棲客都無塵¶慮侵¶
　　　十二月六日二首<md:KR4d0420_SBCK_007-7b>¶倀鬼跳梁久群雄結構牢天機不可料世網若為¶逃白
骨丁男盡黄金甲地髙閶門隔九虎休續楚¶臣騷¶
海内兵猶滿天涯歲又新龍移失魚鱉日食鬭麒¶麟草
棘荒山雪烟花故國春聊城今夜月愁絶未¶歸人¶
　　　得一飛姪安信¶
音問他鄉隔存亡此日知夢中憂凍餒意外脫艱¶危避
<pb:KR4d0420_WYG_007-8a>
地何嗟及還家敢恨遲衰年吾事了似有鹿¶門期<md:KR4d0420_SBCK_007-8a>¶　　　短日¶
短日碪聲急重雲鴈影深風霜侵晚節天地入歸¶心零
落溝中㫁酸嘶爨下音五年朝與夕清血幾¶沾襟¶
　　　送母受益自潞府歸崧山¶
薄俗科名賤孤生志願違正須謀獨往何暇計羣¶飛泌
水真堪樂荆州况可依青山吾舊隠此日羡¶君歸¶
　　　寄程孫鐵安
<pb:KR4d0420_WYG_007-8b>
御史隂功在孫兒玉不如巳能騎竹馬想亦愛銀<md:KR4d0420_SBCK_007-8b>¶魚異
縣關山濶衡門骨肉踈幾時隨阿舅盡讀外¶家書¶
　　　贈汴禪師¶
道重疑髙謇禪枯耐寂寥蓋頭茅一把繞腹篾三¶條趙
子曽相問馮公每見招風波門外客無事且¶相饒¶
　　　巳亥元日¶
五十未全老衰容新又新漸稀頭上髪别換鏡中¶人野
史纔張本山堂未買隣不成騎瘦馬還更入¶紅塵<md:KR4d0420_SBCK_007-9a>¶
<pb:KR4d0420_WYG_007-9a>
　　　送楊次公兼簡秦彦容李天成¶
海國山如染雲堆草易荒時危頻虎穴路絶更羊¶腸吊
影雙蓬鬢携家一藥囊殷勤秦與李無惜借¶餘光¶
　　　發濟源¶
旱暵今年劇他鄉底處歸贏糧失先具涉世本無¶機棄
擲烏皮几裴回白版扉殷勤雙語燕媿汝逺¶相依¶
　　　倪庄中秋(巳亥/)¶
強飯日逾瘦裌衣秋巳寒兒童謾相憶行路豈知<md:KR4d0420_SBCK_007-9b>¶難露
<pb:KR4d0420_WYG_007-9b>
氣入茅屋溪聲喧石灘山中夜來月到曉不¶曽㸔¶
　　　荅潞人李唐佐贈詩¶
聞道嗟予晚求師愧子賢泥途終自㧞璞玉豈虚¶捐書
破三千牘詩論二百年文章有聖處正脉要¶人傳¶
　　　陽興砦¶
亂石通樵逕重崗擁戍城山川帯淳朴鷄犬見升¶平雨
爛沙仍軟秋偏氣自清年年避營馬幾向此¶中行(由州/入府)
(避騎兵奪馬/者多由此路)<md:KR4d0420_SBCK_007-10a>¶
<pb:KR4d0420_WYG_007-10a>
　　　懐粹中¶
醉觧不復寐吟君田舎詩從知石門老未比木庵¶師日
月淹書尺江山入鬢絲何因重談笑却似少¶林時¶
　　　同周帥夢卿崔振之遊七岩(定襄/七岩)¶
客路頻年别僧居半日閑同遊盡親舊舉目是家¶山世
事風塵外詩情水石間悠然一尊酒落景未¶知還¶
　　　送崔振之迎家汴梁¶
老伴不易得殘年唯有閑桑麻一村落鷄犬兩柴<md:KR4d0420_SBCK_007-10b>¶關樊
<pb:KR4d0420_WYG_007-10b>
守能供酒周侯許買山從今釣溪上日日望¶君還¶
　　　聚僊臺夜飲¶
永夜留懽席髙懐逺市塵月凉衣有露風細酒生¶鱗鄉
社情親舊僊臺姓字新殷勤詩卷在長記坐¶中人¶
　　　續陽平十愛¶
我愛陽平酒兵厨釀法新百金難着價一琖即醺¶人色
笑榴華重香兼竹葉醇為君留故事喚作杏¶園春(杏園/指紀)
(子正家/園為言)<md:KR4d0420_SBCK_007-11a>¶
<pb:KR4d0420_WYG_007-11a>
　　　送田益之從周帥西上二首¶
市近厨無肉書香蠧有蟲深居誰不樂(去/聲)兀坐竟¶何功
天日伸眉後江山洗眼中蓬萊如可到剰借¶玉川風(有/所)
(謂/)¶
一室盆歌後供樵只短僮求凰可無日牧犢未成¶翁桂
樹春風近楊荑煖律通明年孟德耀應與伯¶鸞東¶
　　　九月晦日玉村道中¶
水涸沙仍濕霜餘草更幽烟光藏落景山色露清¶秋坐
<pb:KR4d0420_WYG_007-11b>
食知何益行吟只自愁隨陽見鴻鴈三嘆惜<md:KR4d0420_SBCK_007-11b>¶淹留¶
　　　十月四日往關南二首¶
短日晨光澹髙風宿靄澄山寒渾欲雪水涸劣能¶氷振
厲時何有躋攀倦不勝哦詩聊自遣松液巳¶香凝(予方/釀松)
(醪當以今日/熟故及之)¶
行路見新月獨行還獨謡勞生塵衮衮晚色鬢蕭¶蕭野
曠無遺穗林踈有堕樵廻頭麥山嶺更覺馬¶蹄遥¶
　　　寄王丈德新二首(德新時/在汝州)
<pb:KR4d0420_WYG_007-12a>
沙際春還去雲頭雨不成興來誰共醉事往獨含<md:KR4d0420_SBCK_007-12a>¶情紫
邏留行客黄流隔戍城岸花何處在空憶櫂¶歌聲(孟津/時事)¶
清汝風華地平生記此㳺酒能千日醉春必萬金¶酬攬
鏡非遲暮逢花儘滯留只應歌笑處偏欠李¶鄜州(欽叔/時赴)
(鄜州/幕官)¶
　　　舊國¶
舊國分崩久孤兒展省初客衣留手線驛傳失肩¶輿夢
拜悲兼喜心飛疾亦徐殷勤南去鴈先為到¶商於
<pb:KR4d0420_WYG_007-12b>
　　　和仲梁<md:KR4d0420_SBCK_007-12b>¶林影兼秋薄雲隂帯晚凉石潭魚近藻沙渚鴈留¶霜笑
語無長路登臨豈異鄉一樽堪共醉惜不是¶重陽(鴈留/霜作)
(含/霜)¶
　　　甲辰夏五月積雨十餘日不止遣悶二首¶
甲子霖霖雨廵簷悶不禁幻泡成實相水樂激哀¶音瘴
海聞天漏堯年見陸沉鶱飛想雲表癡坐若¶為心(南史/王景)
(文傳人居貴要/但悶心若為耳)
<pb:KR4d0420_WYG_007-13a>
甲子霖霖雨農郊搏手空排牆寧有禮為壑竟何¶功戰
蟻侯王上鳴蛙意氣中掃晴應曉夕少忍待¶秋風(排牆/事見)
(王衍傳云排牆/之壓猶有禮也)<md:KR4d0420_SBCK_007-13a>¶　　　陽泉棲雲道院¶
方外復方外翛然心迹清開忩納山影推枕得溪¶聲川
路逺誰到石田平可耕霜林不嫌客留㸔錦¶峥嶸¶
　　　劉子中夢菴¶
寤寐生與死幻歟為是真如何夢中境不屬覺時¶人朝
<pb:KR4d0420_WYG_007-13b>
徹從渠夜形開亦此神殷勤花上蝶分我漆¶園春¶
　　　丙午九日詠菊二首¶
秋菊有何好祗縁風露清花中誰比數霜後獨鮮<md:KR4d0420_SBCK_007-13b>¶明九
日惜虚過一尊還自傾今年病居士吟繞更¶關情¶
几案得新供小忩幽更宜風霜寧小怯根撥要深¶移黄
素金行正芳甘藥品竒三薰復三沐歲晏與¶君期¶
　　　感事¶
壮事本無取老謀何所成人皆傳巳死吾亦厭餘¶生潦
<pb:KR4d0420_WYG_007-14a>
倒封侯骨淹留混俗情百年堪一笑辛苦惜¶虚名¶
　　　酬中條李隠居邦彦<md:KR4d0420_SBCK_007-14a>¶州路限南北相逢今白頭蟲沙非故國人物自名¶流學
道慚髙歩留詩惜暗投歸秦如有便終伴竹¶林㳺(邦彦/自關)
(中徒歩省其季父於/集寧故有竹林之句)¶
　　　送邦彦北行¶
比數推前軰陪從結後縁川涂即暌隔詩酒重留¶連白
鶴歸華表青牛得老僊秦山好行脚倚杖待¶明年(紫㣲/劉丈)
<pb:KR4d0420_WYG_007-14b>
(雅有㳺秦之興/故篇中有及)¶
　　　同兾丈明秀山行¶
暮景披横幅山閒二老同雲如愁戍苦雪亦笑詩¶窮古
木凍欲折㫁崖行復通從今胡谷夢時到水<md:KR4d0420_SBCK_007-14b>¶聲中¶
　　　同姚公茂徐溝道中聨句¶
路轉川塗濶天低雨氣昏綿山連漢壘汾水入并¶門來
往頻鞍馬登臨負酒樽聨詩強一笑凄絶恐¶銷魂¶
　　　壬子月夕
<pb:KR4d0420_WYG_007-15a>
明月復明月今年還逺㳺關河動歸興時節重離¶憂老
眼耿無寐病身偏覺秋遥憐小兒女把酒望¶東州¶
　　　庚子三月十日作<md:KR4d0420_SBCK_007-15a>¶殘夢忘書帙餘寒殢酒杯青銅元懶照白紵更寛¶裁水
際時獨往花邊知幾廻殷勤雙語燕應自謝¶家來¶
　　　七月十六日送馮楊善提領關中三教¶
為愛秦中好西逰日苦遲青雲動髙興白首得新¶知道
在貧何病官閑老更宜相思詩酒社無計與¶追隨
<pb:KR4d0420_WYG_007-15b>
　　　京兆漕司官居三首¶
符節推通貴江山入勝㳺名園隨地改髙棟與雲¶浮簿
領歸閑暇鶯花接獻酬不知秋夜月何似庾<md:KR4d0420_SBCK_007-15b>¶公樓¶
&KR0232;嶺雲横野孤峯玉柱天遥知開舘日别破見山¶錢夢
出紛華外詩來寂寞邊亭中誰舉酒髙興想¶悠然¶
聞説梅軒好長吟有所思入簷㸔瘦影挂月見横¶枝東
閣今千載風流彼一時西㳺曽有約到日更¶題詩¶
　　　甲寅正月二十三日故關道中三首
<pb:KR4d0420_WYG_007-16a>
雪磵不得過陽坡如見留林烟常暗澹木葉自颼¶飀齒
髪悲行役鶯花惜舊㳺塵埃與風雨㸔待幾<md:KR4d0420_SBCK_007-16a>¶時休¶
千里不易到三冬須少留居情猶晉産去意巳雕¶丘逺
出每為苦雄夸還自羞君心未肯在應待肯¶時休¶
六十復半十年年添白頭秪知詩遣興未覺酒忘¶憂人
日因循過元宵塊坐休殷勤行記上今日是¶東州¶
　　　送閻子實焦和之北上¶
秦府賢初聚瀛州路不遥謀謨在廊廟物色到漁¶樵布
<pb:KR4d0420_WYG_007-16b>
褐豈終隠旌車匪見招春風兩黄鵠老眼㸔<md:KR4d0420_SBCK_007-16b>¶雲霄¶
　　　庫城¶
浩浩庫城水岸髙知幾尋踈林䕶懸險絶壁入清¶深跼
步無曠迹勞歌惟苦音年年一來此老我亦¶何心¶
　　　婁生北上¶
并府虚荒久大城如廢村草茅知世故泉壤隔天¶閽六
月甘霖浹一言隂理存明年佩符節知有奉¶春孫¶
　　　遣興<md:KR4d0420_SBCK_007-17a>¶
<pb:KR4d0420_WYG_007-17a>
几案滿書史欣然忘百憂一篇詩遣興三醆酒扶¶頭千
載陶元亮平生馬少㳺但留強徤在老矣復¶何求¶
　　　八月并州鴈(三鄉/時作)¶
八月并州鴈清汾照旅羣一聲驚晚笛數㸃入秋¶雲滅
没樓中見哀勞枕畔聞南來還北去無計得¶隨君¶
　　　示白誠甫¶
之子吟爆竹廼公欣樹萱崑山多羙玉江水發初¶源名
教有樂地詩書皆雅言通家吾未老倚杖望<md:KR4d0420_SBCK_007-17b>¶髙軒
<pb:KR4d0420_WYG_007-17b>
　　　甲寅十二月四日出鎮陽寄宰魯伯¶
滹水曉光動覇橋詩境同衝寒騎瘦馬認影識衰¶翁長
路風聲裏孤城雪意中廻頭歌笑處凄絶意¶何窮¶
　　　送文生西行¶
今夜東山月隨人知幾程從軍少年事分守故鄉¶情渭
水風露早秦川烟樹平相招有仙掌無計與¶君行¶
　　　乙夘十一月往鎮州<md:KR4d0420_SBCK_007-18a>¶村静鳥聲樂山低鴈影遥野隂時滉朗冷雨只飄¶蕭涉
<pb:KR4d0420_WYG_007-18a>
逺心先倦衝寒酒易消紅塵忘南北𣺌𣺌見¶長橋¶
　
　
　
　
　
　
　
<pb:KR4d0420_WYG_007-18b>
　
　
　
　
　
　
　
　遺山集卷七¶
<md:KR4d0420_SBCK_008-1a>¶
<pb:KR4d0420_WYG_008-1a>
欽定四庫全書
　遺山集巻八¶　　　　　　金　元好問　撰
　　七言律詩¶
　　　秋懷
