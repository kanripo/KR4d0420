# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:26.548056
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0529-002遺山先生文集-卷第二.
<pb:KR4d0420_SBCK_002-1a>¶
遺山先生文集卷第二¶
　　五言古詩¶
　　　　萬化如大路¶
萬化如大路物我適相遭徃來限隣屋夢𥧌阻同¶
&KR0129;斷金幾何人年運劇銷膏相歡顧不足爾戈奚¶
暇操古來太山名逹觀等秋毫蠻觸徒能國蜾蠃¶
竟誰豪曠蕩覧八紘羙惡自爲曹造物無巧擇大¶
塊有并包暴公今在亡轉燐起蓬蒿孤心旣悄悄¶
衆口益嗷嗷同塵寜當悔枉巳乃爲勞鹿門有髙¶
躅世網儻能逃¶
<pb:KR4d0420_SBCK_002-1b>¶
　　　　暁發石門渡湍水道中(水經湍音專)¶
踈星澹秋明隂霞絢朝映積雨成坐愁晨光動幽¶
興石門歸馭引湍浦漁刀竝曠蕩萬景新歸藏四¶
山静平湖風漪緑遠岸秋沙浄洋洋逰鯈逝汎汎¶
輕鷗泳𨼆顯&KR0446;夙心感寓見真性倦逰徒自悼違¶
巳將安竟憂端從中來茫茫發孤詠¶
　　　　放言¶
韓非死孤憤虞卿著窮愁長炒一湘纍郊島兩詩¶
囚人生定能幾肺肝日相讎井蛙奚足論禈虱良¶
足羞正有一朝樂不償百年憂古來帝王師或從¶
<pb:KR4d0420_SBCK_002-2a>¶
赤松游大𥬇人間世起㓕真浮漚曽是萬户封不¶
恃一掉頭有來且當避未至吾何求悠悠復悠悠¶
大川日東流紅顔不暇惜素髪忽巳稠我欲升嵩¶
髙揮杯勸浮丘因之兩黄鵠浩蕩觀齊州¶
　　　　李道人崧陽歸𨼆圖¶
北山范寛筆老硬無妍姿南山小平逺澹若常&KR0048;¶
詩崧陽古僊村佳處我所知長林連王華細路入¶
清㣲連延百餘家柴門水之湄桑麻蔽朝日鷄犬¶
通垣籬媿我出山來京塵滿山衣春風四十日夣¶
與孤雲飛可𥬇李山人𥊏好世所稀逢人覔詩句¶
<pb:KR4d0420_SBCK_002-2b>¶
不恤怒與譏道人本無事何苦塵中爲京師不易¶
居我癡君更癡山中酒應熟㡬日是歸期¶
　　　　黄公廟¶
羈客無恒居六月走長路清風黄公祠地古欣所¶
遇劒飛素靈哭龍躍雲雨赴堂堂文成君談𥬇取¶
帝傅功名要有命隂相果何預誰謂圯上人異事¶
驚竹素河清不可俟筋力疲世故䄂間一編書塵¶
埃嘆遅暮¶
　　　　學東坡移居八首¶
廢地三畆餘十年長蒿萊瓦礫雜糞壤白骨深蒼¶
<pb:KR4d0420_SBCK_002-3a>¶
苔孤客無所投即此營茅齋墾斸豈不苦&KR0230;處亦¶
可懷辱身賤者事寜當惜筋骸伐木荒林中運甓¶
古城隈辛勤八十日吾事乃得諧買宅必萬錢一¶
錢不天來今晨見此屋一𥬇心顔開¶
誰謂我屋寛&KR0230;處無復餘誰謂我屋小十口得安¶
居南榮坐諸郎課誦所依於西除著僮僕休休得¶
自如老我於其間兀兀窮朝晡起立足欠伸&KR0367;卧¶
可展舒牎明火焙煖似欲忘囚拘屋前有𨻶地客¶
舎不可無花欄及菜圃次第當耘鉏東野載家具¶
家具少於車我貧不全貧尚有百本書¶
<pb:KR4d0420_SBCK_002-3b>¶
故書堆滿床故物貯滿箱渾渾商寳鬲纍纍漢銅¶
章杖飾昭敬㳟嚴&KR0407;訶癉剛雷文繞杖節獸靣出¶
佩瑛&KR0059;印刻王尊玉斗蛟龍翔逸少留半&KR0083;魚網¶
非硬黄亦有曇首帖不辦作鴈行雪景睿思物宣¶
政舊所藏晋公古漁父浩歌濯滄浪因觀宫&KR0016;圖¶
卧駞識提囊谿石含餘&KR0243;奚墨凝幽香南榮桂風¶
嚮雲&KR0322;珮鏘鏘鏡背先秦書八字環中央讀之三¶
嘆息此日何時光¶
壬辰困重圍金粟論升勺明年出青城瞑目就束¶
縛毫𨤲脫&KR0017;手攘臂留空橐聊城千里外狼狽何¶
<pb:KR4d0420_SBCK_002-4a>¶
所託諸公頗相念餘粒分鳬鶴得損不相償抷土¶
填巨壑一冬不製衣繒纊如&KR0083;薄一日僅兩食強¶
半雜藜藿不羞蓬累行粗識瓢飲樂敵貧如敵㓂¶
自信頗亦慤兒啼飯蘿空堅陣爲屢却滄溟浮一¶
葉𣺌不見止泊五窮果何神爲戯乃爾虐¶
舊隱嵩山陽笋蕨豊餽餉新齋浙江曲山水窮放¶
浪乾坤兩茅舎氣壓華屋上一從陵谷變歸顧無¶
復望樵漁憶還徃風土夣閑曠怳如悟前身姓改¶
心不忘去年住佛屋盡室&KR0009;㝷丈今年僦民居卧¶
塌礙盆盎静言㝷禍本正坐一出妄青山不能𨼆¶
<pb:KR4d0420_SBCK_002-4b>¶
俛首入羈鞅巢傾卵隨覆身在顔亦強空悲龍髯¶
絶永&KR0018;魚腹葬置錐良有餘終身志懲創¶
國史經䘮亂天幸有所歸但恨後十年時事無人¶
知廢興屬之天事豈盡乖違傳聞入讎敵秪以興¶
罵譏老臣與存亡髙賢死兵饑身死名亦㓕義士¶
爲傷悲哀哀淮西城萬夫甘伏尸田横巨擘耳猶¶
爲談者資我作南冠録一語不敢&KR0059;稗官雜家流¶
國風賤婦詩成書有作者起本良在兹朝我何所¶
營暮我何所思胸中有茹噎欲得快吐之濕薪烟¶
滿眼破硯氷生髭造物留此筆吾貧復何辭¶
<pb:KR4d0420_SBCK_002-5a>¶
東坡謫黄州符藥行江湖荒田拾瓦礫賤役分僮¶
奴我讀移居篇感極爲悲歔九原如可作從公把¶
犂鉏我貧公亦貧賦分無賢愚論人雖甚媿詩亦¶
豈不如¶
此州多寓士論年悉肩隨風波同一舟奚必骨肉¶
爲倪家蓮華白毎醸必見貽季昌妙琴事足以相¶
娯嬉郭侯家多書篇帙得徧窺趙子篤扵學間以¶
問所疑王生舊隣舎窮逹心不移千里訪存殁十¶
口分寒饑獨有仲通甫天馬不可羈直以論詩文¶
稍稍窺藩籬永懐王與李朔漠行當歸書來聞吉¶
<pb:KR4d0420_SBCK_002-5b>¶
語報我脫縶維慚非一狐腋不直五羖皮我作野¶
史亭日與諸君期相從一𥬇樂來事無庸知¶
　　　　歴下亭懐古分韻得南字¶
東秦富佳境北渚擅名談兹㳺亦巳乆&KR0138;得了二¶
三南山壓城頭十里奎與凾洑流出地底城隅滿¶
泓潭金絲弄晴光玉玦響空嵌清漣通𦘕舫秀水¶
深雲龕華峯水中央欎鬱堆烟嵐荷華望不極緑¶
净紛紅酣毒熱非山陽卑濕無江南承平十萬户¶
他州隔仙凡刼火土一丘𣗳老草不芟巧盡露天¶
質到眼皆竒探千年歴下亭規摹見覃覃懐賢成¶
<pb:KR4d0420_SBCK_002-6a>¶
獨詠勝賞何由叅¶
　　　　舜泉效逺祖道州府君體¶
重華&KR0004;側陋甞耕歴山田至今歴下城有此東西¶
泉䘮亂二十載祠宇爲&KR0069;煙兩泉廢不治(平)漸著¶
瓦礫填蛙跳(平)聚浮沫羊飲留餘羶我行歴荒基¶
涕下何漣漣舜不一井疪下者何有焉帝功福萬¶
世帝澤&KR0243;八埏要與天地竝寜待一水傳甘棠思¶
邵伯自是古所然我欲操畚鍤浚水及其原再令¶
泥濁地一變清冷淵青石壘四周千祀牢且堅石¶
渠潄清溜日聽薫風絃便爲泉上叟杯飲終殘年¶
<pb:KR4d0420_SBCK_002-6b>¶
　　　　與張仲傑&KR0048;中論文¶
文章出苦心誰以苦心爲正有苦心人舉世㡬人¶
知工文與工詩大似國手碁國手雖漫應一着存¶
一機不從着着看(平)何異管中窺文湏字字作亦¶
要字字讀咀嚼有餘味百過良未足功夫到方圓¶
言語通眷属只許曠與夔聞絃知雅曲今人誦文¶
字十行誇一目閼顫失香臭瞀視紛紅緑毫釐不¶
相照覿靣楚與蜀莫訝荆山前時聞刖人&KR0152;¶
　　　　濟南廟中古檜同叔能賦¶
亭亭祠宫檜欝欝上雲雨扶持㡬來年造物心獨¶
<pb:KR4d0420_SBCK_002-7a>¶
苦青餘玉川潤根入鐵岸古雖含棟梁姿斥斧安¶
得取流洑地中乆駭浪思一皷天柱屹不移水國¶
奠平土乾坤此神物甲乙存世譜瀬郷留耳孫闕¶
里傳鼻祖秦松徒自汙蜀柏聊共數㑹待十抱成¶
兹焉重摩拊¶
　　　　銅鞮次村道中¶
山逕一何惡一澗復一嶺昻頭一握天放脚百丈¶
井武郷有便道故繞銅鞮境渉險良獨難又復觸¶
隆景羸&KR0406;蹄巳穴怨僕氣將癭與世恒背馳用力¶
何自省河汾紹絶業疑信紛莫整銘石出壙中昧¶
<pb:KR4d0420_SBCK_002-7b>¶
者宜少警少時曽一讀過眼不再省南北二十年¶
夣寐猶耿耿喻如萬里别燈火得對影行役豈不¶
勞聊當忍俄頃¶
　　　　蕭齋(并引)¶
　故民部長陵蕭公泰和大安之間名徳雅望朝¶
　臣無出其右其爲太原道漕使時不肖方厠諸¶
　生間頋甞一望眉宇以爲甚幸然亦以齒少且¶
　賤不得與横經之永而爲恨也北渡後居陽平¶
　見𨵿中人邢公逹談公平生徃徃色&KR0045;而神躍¶
　問之知其爲公夫人之猶子也盖公逹之先人¶
<pb:KR4d0420_SBCK_002-8a>¶
　扵公恩義良厚而公所以報之者爲甚力公逹¶
　&KR0004;仕部掾年甫三十遂爲州上佐出入䑓閣者¶
　二十年雖其材致然亦藉公爲之司命耳予雅¶
　知公逹之敬公也凡欲聞公之故則就訪之公¶
　逹所居之屋乞名扵予因以蕭齋目之且爲之¶
　說云士之生世有一郷之士有天下之士有一¶
　人之所&KR0059;慕有天下之所共稱分限所在不能¶
　以強人而人亦不得而強之也惟公承王公餘¶
　烈弈葉台鼎世譜完具與當陽杜氏相上下故¶
　言氏族者推其貴出入經史優柔饜飫發擿祕¶
<pb:KR4d0420_SBCK_002-8b>¶
　奥不减前輩蔡無可故言討論者服其愽奏讞¶
　疑獄致力忠愛一言之仁利及永乆故言㫁獄¶
　者歸其平疆禦不奪其操公相不易其介幅巾¶
　郷社坐鎮頽俗故言進退者推其髙盖天下所¶
　共稱非一人之&KR0059;慕髙山仰止其誰曰不然古¶
　人有愛蕭子雲筆札者得蕭之一字遂以名所¶
　居况扵其所天乎因爲詩以貽公逹有好賢如¶
　緇衣者請爲同賦焉¶
十年金門客一日蓬蒿人煙煤兩椽屋因公名字¶
新昔公無恙時四海望經綸敦龎一古儒風采自¶
<pb:KR4d0420_SBCK_002-9a>¶
名臣人亡典刑在百世留清塵師尊世共然况予¶
夙所親愛公人夣想透迤見垂紳教兒多讀書公¶
言諒諄諄他時門户改亦唯公所姻我嘗望公顔¶
道左避朱輪至今誦其詩喜色爲津津歸秦如未¶
老㑹買東家隣¶
　　　　别李周卿三首¶
行路澁扵&KR0068;單車望千山歌君歸雲曲清涕留餘¶
澘六年河朔州動輙得謗訕唯君篤髙義日來欵¶
柴𨵿古交松柏心今交桃李顔古人去不返古道¶
挽不還相思一樽酒幽恨&KR0009;山間¶
<pb:KR4d0420_SBCK_002-9b>¶
風雅久不作日覺元氣死詩中柱天手功自㫁鰲¶
始古詩十九首建安六七子中間陶與謝下逮&KR0330;¶
柳止詩人玉爲骨徃徃堕塵滓衣冠語俳優正可¶
作婢使望君清廟瑟一洗箏笛耳¶
城居日蛙黽局促復局促去作山中客放浪誰檢¶
束溪光淡扵氷山骨净如玉懐我同心人團茅住¶
深竹垂綸鮮可食種秫酒亦足石壇三萬丈醉眼¶
天一粟安得萬里風相從兩黄鵠(周卿學有淵源/東州詩人未見)¶
(其比與予約西/游如詩中所說)¶
　　　　詶韓徳華送歸之作¶
<pb:KR4d0420_SBCK_002-10a>¶
良朋滿東州&KR0010;月見忠悃韓侯晚相值意氣尤懇¶
懇我嘗相斯人趣向識端本立節柏有心𣗳徳蘭¶
在畹官榮睨不顧&KR0009;興浮雲巘今世走名&KR0163;旗斾¶
㡬仆偃賤子本無取玉趾渠徃返昨聞遂歸養見¶
謂竹林阮暑涂三百里追送不憚遠觀君木訥姿¶
百念爲日損顧方慙衣綗又&KR0013;以華衮桑榆儻可¶
收&KR0010;事在穮蓘里門眼中見歸䄂勞重挽鷄黍先¶
有期升堂未言晚(渠猶𩔗然)¶
　　　　戊戌十月山陽雨夜二首¶
朔吹作還止雲意欎以周十月雷收聲陽和自油¶
<pb:KR4d0420_SBCK_002-10b>¶
油此雨非舊雨春旱歴夏秋道路圡三尺今朝見¶
浮漚三城信樂土凶年未消憂一蝗食禾盡半菽¶
不易求流民四方來㫁港魚蝦稠忍死待一麥秋¶
種且未投乾溢誰所司雩壇徧九州醉飽到狐&KR0017;¶
巫覡自懐羞帝命制江湖野語良悠悠龍公爲汝¶
賀桑榆定可收¶
霏霏散浮煙靄靄集微坌出門望白塔但覺&KR0109;䄂¶
潤繁聲忽赴莭細㸃復成陣乆渴宜未猒平巳作¶
寜小靳山陽冬候煖麥脚易滋分(去)土膏入滲漉¶
破粒容可趁此&KR0022;信可樂風土同一晉單車我東¶
<pb:KR4d0420_SBCK_002-11a>¶
來塵圡滿歸𩯭褁粮失先具閉糴困餘吝今朝人¶
事改一雨開百順僧窓晚色净喜極夣爲盡枕上¶
一詩成燈花落紅燼¶
　　　　看山¶
𢡖𢡖悲去國欝欝賦卜居不采西山&KR0340;即當葬江¶
魚今日忽有得蕩如脫囚拘青山坐終日忘讀案¶
上書皐壤與山林使我欣然歟我身天地間託宿¶
真蘧廬無窮閱有限萬期亦須&KR0119;坎止及流行何¶
計疾與徐百年險與夷又似萬里途良馭馳康莊¶
九折亦摧車必惟易之就遇險當何如化化復生¶
<pb:KR4d0420_SBCK_002-11b>¶
生體異理不殊鷺非浴而白烏豈㸃而烏誰續長¶
踁鶴誰截短足鳬孔墨不煖席盗跖華堂居公車¶
困方朔木倉飽侏儒杜子露雙肘朝叅出無驢軟¶
裘與快馬照耀輿䑓軀天隨隱笠澤杞菊供盤盂¶
擊鮮日爲具大嚼皆屠沽乖逢自乖逢賦分無賢愚¶
作計窮一我造物良區區嚮也憂不足乃今樂有餘¶
　　　　九日讀書山用陶詩露凄暄風息氣清¶
　　　　　天曠明爲韻賦十詩¶
行帳適南下居人跼庭户城中望青山一水不易¶
渡今朝川涂静偶得展衰歩蕩如脫囚拘廣莫開¶
<pb:KR4d0420_SBCK_002-12a>¶
四顧半生無根著筋力疲世故大似丁令威歸來¶
歎墟墓郷閭䘮亂乆觸目異平素枌榆雖尚存&KR0010;¶
晏多霜露¶
今日復何日霜氣倐巳凄登髙有佳招山中古招¶
提翩翩劉公子王田重相携乾坤動詩興澗壑忘¶
攀躋霍侯家甚貧劣有酒與鷄城居猒鼙皷移家¶
此幽棲世網不易逃所向皆塵泥何以濯我纓林¶
間有清溪¶
山腰抱佛刹十里望家園亦有野人居層崖映柴¶
門昔我東岩君曾此避塵喧林泉留杖履&KR0010;月歸¶
<pb:KR4d0420_SBCK_002-12b>¶
琴樽翁今爲飛仙過眼㡬寒暄蒼蒼池上柳青衫¶
見諸孫踈燈照茅屋新月入頽垣(二句先/人詩也)依依覽陳¶
迹惻愴不能言¶
霜氣一匽薄杳杳秋山空臨髙望煙樹黄落雜青¶
紅造物故豪縱窮秋變春容錦障三百里不盡䑓¶
山東粲粲黄金華羅生蒿艾叢野人不知貴幽香¶
散秋風秋物自横陳頋揖苦不供誰能揺醉筆&KR0269;¶
句凌清雄¶
宇宙有此山閱世過鳥疾何人不此遊名姓寜復¶
識兹辰世所重前代多盛集柴桑有故事二謝留¶
<pb:KR4d0420_SBCK_002-13a>¶
俊筆併數孟與桓此外誰記憶人生百年内踏地¶
皆種迹獨惟我輩人興懐念今昔山林與臯壤自¶
古長太息¶
賞心古難并暮景日易費故人成此游尊酒重相¶
慰新詩互醻唱清談見滋味䲔鯢方偃蹇龜黽共¶
騰沸懸險𠟵褒斜清渾雜涇渭争教十圍腹滿貯¶
憂與畏情親到真率寜復轉喉諱鄭重伯雅生藉¶
汝聊&KR0269;氣¶
徃年在南都閑閑主文衡九日登吹䑓追隨盡名¶
卿酒酣公賦詩揮灑筆不停蛟龍起庭户破壁春¶
<pb:KR4d0420_SBCK_002-13b>¶
雷轟堂堂髯御史痛飲益精明亦有李與王玉𣗳¶
含秋清我時最後來四座頗爲傾今朝念存殁壮¶
心徒自驚¶
我在正大&KR0004;作吏浙江邊山城官事少日放浙江¶
船菊潭秋華滿紫稻醸寒泉甘&KR0254;入小苦幽光出¶
清妍歸路踏明月醉䄂風翩翩父老&KR0210;我留謂我¶
欲登僊一别半山亭回頭餘十年江山不可越目¶
㫁西南天¶
吾山一何髙清凉屹相望龍頭出白塔佛屋壓青¶
嶂雲光見秋半旭日發毫相峩峩寳楼閣金界&KR0770;¶
<pb:KR4d0420_SBCK_002-14a>¶
龍𧰼郷曲二十年香火闕瞻向金花香綿草夣想¶
雲雨上福田行欲近重爲詩酒障終當陟層巔放¶
眼天宇曠¶
紫微老仙伯少日見承平甲子五百餘𩀱瞳益清¶
明披荘不盈尺翛然澹無營庭柯挂秋&KR0188;老𣗳風¶
泠泠我有年徳尊公深郷曲情思得菊潭酒為公¶
制頽齡作詩語同游明年復㝷盟㸔翁九節杖翩¶
翩上峥嶸¶
　　　　留月軒¶
文室何所有琴一書數册花竹結四隣繁隂散芳¶
<pb:KR4d0420_SBCK_002-14b>¶
澤閑門無車馬明月即佳客三人成邂逅又復得¶
驩伯驩伯属我歌蟾兎爲動色商聲隱金石挂𣗳¶
風索索乾坤月與我光㓕即生魄元精貫當中寜¶
有天壤隔&KR0407;君尚奚待言論累數百多談令人厭¶
坐睡驚墮情一𥬇鷄未鳴虚窓自生白¶
　　　　梨花海棠二首¶
梨花如静女寂寞出春暮春工惜天真玉頰洗風¶
露素月澹相映蕭然見風度恨無塵外人爲續雪¶
香句孤芳忌太㓗莫遣凡卉妬¶
妍花紅粉粧意態工媚嫵窈窕春風前霞衣欲輕¶
<pb:KR4d0420_SBCK_002-15a>¶
舉金槃𣺌華屋國艶徒自許依依如有意脉脉不¶
得語詩人太冷落愁絶殘春雨¶
　　　　趙吉甫西園(園名/種德)¶
王城比民居近市無閑田閑田八九畆乃在城西¶
偏乆矣瓦礫場莾爲狐兎阡髙人一留頋老水生¶
雲烟築屋臨清流開窓見西山人境偶相值遂無¶
城市喧趙侯𥊏讀書兀坐守遺編性情入吟詠古¶
澹無妖妍酸醎與世殊至味乆乃全我作别墅詩¶
請爲子孫傳耕耘有定業歉豐属之天寜作鹵莾¶
兒䄂手待逢年汲古先有齋種徳今有園期君在¶
<pb:KR4d0420_SBCK_002-15b>¶
晚&KR0010;無庸計目前¶
　　　　臨汾李氏任運堂二首(并序)¶
　　　　彦仁從軍乆厭扵事物之累念欲脫去¶
　　　　之而不可得也故甞欝欝不自聊求予¶
　　　　發藥之予名其居曰任運堂且爲賦詩¶
官職有何好凛凛蹈危機車塵及馬足捧手仍伭¶
眉棄去何足道無從脫縶維不如聽其然&KR0010;晚儻¶
可期此心未馴&KR0004;養虎時飽飢一爲金石止坐閱¶
萬物馳汨泥&KR0045;其波哺糟醊其醨漁父我所學靈¶
均竟奚爲上堂壽慈親兄弟如塤箎菽水足致樂¶
<pb:KR4d0420_SBCK_002-16a>¶
况有甘與肥人生天地間長路有險夷遇險即欲¶
避安得皆通逹君家北山翁百世留清規樂天而¶
知命行矣君何疑(北山&KR2119;彦仁之伯祖泰和間以髙道提㸃天/長胥華公贈詩有百世清規之語故及之)¶
履危恨無機避禍欣有䇿後慮徒自宻前路寜汝¶
測七戰殁牗下坐談得刺客周身容孔智伐𣗳不¶
宋厄九折怯乗險瘴海悲逺謪就令家長安獨不¶
死牀簀人生多憂畏年壽㡬至百惴惴首尾間天¶
宇坐成窄重泉青雲梯平地黄土陌乖逢有定在¶
拙計徒巧擇行樂當及時莫待頭雪白(黄圡陌見初/學記奴僕門)¶
　　　　題張左丞家范寛秋山横幅¶
<pb:KR4d0420_SBCK_002-16b>¶
層崖閟長隂細逕縁絶巘梯雲欄干峻廓廓清眺¶
展斜陽半天赤飛鳥大江逺清霜張秋氣草𣗳生¶
意剪風雷斫堅敵旗斾紛仆偃峥嶸峯巒出莾蒼¶
林薄晚盤盤范家筆老懐&KR0009;髙蹇經營入慘澹得¶
處乃蕭散嵩丘動歸興突兀青在眼何時卧雲身¶
團茅遂踈&KR0568;¶
　　　　宿張靖田家(地属/壽陽)¶
川涂盡坡陀嶺路入荒梗㣲茫望煙火向背得廬¶
井殘民安朴陋倦客喜幽屏兒童聞叩扉租吏有¶
餘警兩崖紛藂薄砂石立頑獷湍流落空嵌百折¶
<pb:KR4d0420_SBCK_002-17a>¶
不容騁山深饒風露夜氣凄以耿園花澹相望邉¶
月空照影深居苦不早素髮忽垂領誰謂林野人¶
兹焉惜清景¶
　　　　曲阜紀行十首¶
荒城卧魯甸寒日澹平蕪千年素王宫突兀此城¶
隅我昔入小學首讀仲尼居百讀百不曉但有唾¶
成珠少長授魯論稍與義理俱攝齊念升堂壞壁¶
想藏書翩翩七十子佩服見舒徐&KR0099;然望闕里日¶
思膏吾車五原東北晉因循迫桑榆今日復何日¶
南冠預庭趍𨼆𨼆金石聲怳如夣清都&KR0646;哉神明¶
<pb:KR4d0420_SBCK_002-17b>¶
觀欣幸當何如¶
殿屋刼火餘瓦礫埋荒基入門拜壇下&KR0770;然想光¶
儀憶當講授&KR0004;佩服何逶迤登降㡬何人鸞鳳相¶
追隨千年仰堦級天險不可躋文杏誰此栽世世¶
傳清規植根得所託在木將何知¶
堂堂魯三檜培植出天巧規摹欲十抱竒秀供百¶
繞誰言甲戌亂煨燼入炎燎青煙干雲上群鶴空¶
自矯哀哀嶧陽人腸肺痛如攪魯郊木何限名取¶
唯一少神明信扶持厄運豈易曉雩䑓滿荒榛逵¶
宫餘曲沼紛紛閱成壞何異晏與早道存有汙隆¶
<pb:KR4d0420_SBCK_002-18a>¶
物齊無夀夭霜皮眼中見欝欝自塵表君看太山¶
石萬古青未了¶
陋巷陋復陋老屋在人境門前軒盖多閉户自幽¶
屏近郊無百畆&KR0018;郭&KR0138;半頃饘粥聊自供取足唯¶
一井此井閱千&KR0010;清節傳箕頴尚想瓢飲&KR0004;至味¶
乆益永徳鄰與周旋聖域容造請貧中有此樂日¶
暮獨何炳泓然窺古甃一勺試甘冷上池果能神¶
轉盻得深省塵埃竟何有素髪忽垂領共學誰我¶
容從之抱脩綆¶
泮宫何所有舞雩但荒䑓泮水涸巳乆北風捲黄¶
<pb:KR4d0420_SBCK_002-18b>¶
埃頋瞻魯公宫感極令人哀獻馘亦盛事規摹到¶
平淮作計萬萬古而今安在哉獨愛皷瑟翁不與¶
三子偕宗周方訖籙聖師猶卷懐但欲春服成風¶
乎詠歸來我亦淡蕩人渉世寡所諧浴沂行有日¶
一𥬇心顔開¶
大姦何所如猰㺄雄且猛雖然弭耳伏擇内㑹一¶
騁&KR0407;也不敗露各與聖師竝天刑竟莫逃不待七¶
日頃曹瞞盗漢璽僅得保腰領與&KR0407;均小人脫網¶
乃差幸小偷學不至適足汚鍖鼎不從市朝肆必¶
就逺方屏兩觀餘坡陀萬世示頑獷神兵懔可怖¶
<pb:KR4d0420_SBCK_002-19a>¶
過者宜少儆¶
不見講堂處指似存世譜遺基洙泗間荒惡餘十¶
畆聖師旣巳老自衞歸在魯正樂脩六經卒業此¶
其所當時季路室完整逮建武太僕忠且壮持用¶
方禦侮如何唐盛日一廢不重舉中和天地位寜¶
復俟庭廡所嗟世道衰師授日莾鹵空餘千&KR0010;井¶
黕黒照終古¶
白塔表佛屋萬瓦青&KR0639;&KR0639;何年勝果寺西與&KR0078;公¶
鄰塔廟恣汝爲豈合魯城闉魯人惑異教吾道宜¶
湮淪許行學神農未耜手自親當時子孟子直以¶
<pb:KR4d0420_SBCK_002-19b>¶
爲匪民况彼桑門家糞壤待其身一朝㫁生化萬¶
國隨荆榛孟氏非所期安得楊與荀丹青賛神化¶
舊染爲一新坐令鍾魚地再睹籩豆陳吾謀未及¶
用勿謂秦無人¶
天地有至文六籍留聖謨聖師極善誘小智秪自¶
愚文章何物技不直咳唾餘操戈競虚名望塵拜¶
髙車所得不毫髪咎責滿八區公論懸日星豈直¶
小人儒喻彼失相者倀不知所如指南一授轡聖¶
門有脩途陽光照薄暮尚堪補東隅悠哉發深省¶
洒掃今其初¶
<pb:KR4d0420_SBCK_002-20a>¶
林墓連魯城方廣十里間林間百草具&KR0068;刺死不¶
蕃楷槐作横理青青閱千年懐人成一&KR0099;何止召¶
公賢愽陵石翁媪名字無留鐫雨獸墓前物&KR0010;乆¶
乃訛傳昨我游魯門規作孔林篇聖人與天大聖¶
道難爲言所見不一記來者何述焉詩成&KR0059;自媿¶
小子良斐然¶
　　　　寳𫿞紀行¶
隂崖轉清深秋老木堅瘦城居望巳逺歩&KR0116;脫氛¶
垢寳𫿞夙所愛丈室方再叩曛黒纔入門徑就石¶
泉漱遥遥金門寺寳熖岀岩竇我豈無盡公昔見¶
<pb:KR4d0420_SBCK_002-20b>¶
今乃又同來二三子寝飯故相就况有杜紫㣲琴¶
筑終雅奏曈曈上&KR0004;日深樾烱穿漏逶迤陟兩巘¶
萬里若迎候絶壁三靣開仰看勞引脰兩山老突¶
兀屹立柱圎覆諸峯出頭角隨起隨偃仆不可無¶
煙霞朝暮爲先後横亘連巨鰲飛墮集靈鷲九華¶
與竒巧五老失渾厚想當位置&KR0004;遂欲雄宇宙太¶
行有谼谷勝絶無出右大似塵外人眉宇見髙秀¶
哀湍下絶壑電擊龍怒𨷖崩奔翻雪窖塋滑㵼瓊¶
甃窮源得懸流&KR0646;觀駭&KR0004;遘僊人寳楼閣白雨㪚¶
簷溜天孫拂機絲素錦絢清晝永懐登髙賦意匠¶
<pb:KR4d0420_SBCK_002-21a>¶
困馳驟窘扵㳺暴秦百說不一售林間太古石稍¶
復杯飲舊巳約銘窪尊細鑿留篆籕兹山縁未了¶
僧夏容宿留終當丐餘年竒探盡雲岫¶
　　　　鴈門道中書所見¶
金城留旬浹兀兀醉歌舞出門覧民風慘慘愁肺¶
腑去年夏秋旱七月桼穟&KR0269;一昔營幕來天明但¶
平圡調度急星火逋&KR0018;迫捶楚網羅方髙懸樂國¶
果何所食禾有百螣擇肉非一虎呼天天不聞感¶
諷復何&KR0024;單衣者誰子販糴就南府傾身營一飽¶
豈樂逺服賈盤盤鴈門道雪澗深以阻半嶺逢驅¶
<pb:KR4d0420_SBCK_002-21b>¶
車人牛一何苦¶
　　　　岳祠齋宫夜宿¶
煌煌徳寧宫望秩年祀永唐來㡬焚蕩規制仍峻¶
整龍旂𫿞黼座金罽散光烱嶽拜行且周偉&KR0026;&KR0060;¶
欣幸青紅留壊璧兵衞自馳騁木杪見龜跌雄筆¶
映鍾鼎中和昔䘮亂巳溺寜再拯有來鴈門公赤¶
手探虎鯁經營入𢡖澹灑落岀鋒頴凶竪竟自擢¶
神鍳益彪炳青山閱人代今古一炊頃摩挲盤根¶
槐甲子誰記省朅來石門道煙岫接雲嶺霄漢瞻¶
上階濃碧挿秋影青林雨聲集懸瀑激奔猛森然¶
<pb:KR4d0420_SBCK_002-22a>¶
心魄動氷雪凄以耿飄颻想僊&KR0209;飛下玉蓮井昨¶
夣知是非復此造真境妙香净餘習灝氣發新警¶
鶴書來何遅素髪迫垂領玄壇展衰歩似欲逐幽¶
屏髙柯月紛紛裴回惜清景¶
　　　　示程孫四首¶
并州望南宫東南千里餘六年念兒女欝欝心不¶
舒程孫問安否一月兩&KR0009;書者我倦出門况是渉¶
畏途鞍馬二十日靣色爲焦枯白兄應見𥬇此行¶
亦區區¶
吾女在吾家先以安卑弱雖然適貴門一味甘儉¶
<pb:KR4d0420_SBCK_002-22b>¶
薄財廉出仁讓語省見端慤婦道化一州母女皆¶
願學州人聞我至相與喜且愕謂我六十翁齒髪¶
未衰落擊鮮日爲具和氣動城郭爲說婿女賢宅¶
相知有託乃公&KR0059;有賀一月醉杯杓生女四十年¶
今有爲父樂¶
直孫年志學玉立無纎瑕簡孫甫勝衣芳蘭茁其¶
芽粲粲彩翠翔鵷雛映朝霞諸孫獻公夀喜極復¶
長嗟吾母河南君閨門静無譁殷勤教女孫乃今¶
成汝家老我何足道外舎儘得誇¶
㑹聚樂不貲言别悽以惻風雲動老懐車馬見行¶
<pb:KR4d0420_SBCK_002-23a>¶
色明年吾六十家事㫁𨵿白唯當近酒醆亦復抛¶
書册提携兩童子欵叚或下澤玉雪念吾孫未覺¶
千里隔乘興徑一來髯婿當速客¶
　　　　九月&KR0004;霖雨中感寒痺作¶
留飲工作崇臂股半風滛風滛喜陽景旬浹坐秋¶
霖兒寒益跳梁衰暮苦難任病枕怯遥夜破窓風¶
露深兩年魏大名千門嚮霜碪客行足繒纊家居¶
但踈衾絇絲不易得候蟲徒自吟無衣思南州傷¶
哉非獨今¶
　　　　同白兄賦缾中玉簮¶
<pb:KR4d0420_SBCK_002-23b>¶
畏景衆芳歇仙葩此夷猶水姿出新沐姢姢𠋣淸¶
秋昨夣今見之風鬟玉搔頭誰言閨房秀髙情𣺌¶
林丘碧筳古銅壷一室香四周懐人成獨詠逺思¶
徒悠悠¶
　　　　野史亭雨夜感興¶
&KR0059;録𨵿赴告求野或有取秋兎一寸毫盡力不易¶
舉衰遅&KR0059;自惜憂畏當誰語展轉天未明幽窓響¶
踈雨¶
　　　　哭延孫¶
兒生去年冬閭里日相慶今年迫周晬疹痘俱巳¶
<pb:KR4d0420_SBCK_002-24a>¶
竟斕班綴錦衫未與玉雪稱宅相望此孫惜愛均¶
氣命一宵誰奪去遽有亡辜横情鍾未難忘力挽¶
將安勝憶昔㸃粧&KR0004;季女抱臨鏡灼灼芙蓉花澹¶
與清波映霜風入芳渚瘦緑餘荷柄嬌紅耿在眼¶
百唤不一應寂寞空鏡前老眼淚如迸¶
　　　　贈鶯¶
鄰墻擁髙𣗳深樾䕃衡宇山禽十百種晨夕所棲¶
處獨愛黄栗留婭姹如稚女𥬇啼啼又𥬇宛轉工¶
媚嫵伭窺疑欲下轉盻忽驚舉花暗栁隂隂尚記¶
兒時語詩家此尤物名字喧樂府天真累絲竹客¶
<pb:KR4d0420_SBCK_002-24b>¶
服仍楚楚宫額𦘕眉濶黛黒抹金𫃵恨不掌上看¶
毛羽得細数山城無與樂好鳥亦求侣時將貫珠¶
來有唱當和汝¶
　　　　讀書山月夕二首¶
層崖多古木細路深莓苔柴門開暁日雲際青山¶
來静中有真趣孤賞何悠哉¶
乆旱雨亦好旣雨晴亦佳胡床對明月𣗳影含清¶
華墻東有洿池欹枕聽鳴蛙¶
遺山先生文集卷第二¶
