# -*- mode: mandoku-view -*-
#+TITLE: 遺山集
#+DATE: 2015-09-23 10:25:38
#+PROPERTY: JUAN 2

¶
　　　萬化如大路¶
萬化如大路物我適相遭往來限隣屋夢寐阻同¶袍㫁
金㡬何人年運劇銷膏相歡顧不足爾戈奚¶暇操古來
太山名達觀等秋毫蠻觸徒能國蜾臝¶竟誰豪曠蕩覽
八紘美惡自為曹造物無巧擇大¶塊有并包暴公今在
<pb:KR4d0420_WYG_002-1b>
亡轉燐起蓬蒿孤心既悄悄¶衆口益嗷嗷同塵寧當悔
枉巳乃為勞鹿門有高¶躅世網儻能逃<md:KR4d0420_SBCK_002-1b>¶　　　曉發石門渡湍水道中(水經湍/音専)¶
疎星澹秋明隂霞絢朝映積雨成坐愁晨光動幽¶興石
門歸馭引湍浦漁刀竝曠蕩萬景新歸藏四¶山靜平湖
風漪綠逺岸秋沙淨洋洋遊鯈逝汎汎¶輕鷗泳隠顯乖
夙心感遇見真性倦遊徒自悼違¶巳將安竟憂端從中
來茫茫發孤詠
<pb:KR4d0420_WYG_002-2a>
　　　放言¶
韓非死孤憤虞卿著窮愁長沙一湘纍郊島兩詩¶囚人
生定能㡬肺肝日相讐井蛙奚足論褌虱良¶足羞正有
一朝樂不償百年憂古來帝王師或從<md:KR4d0420_SBCK_002-2a>¶赤松遊大笑人
間世起滅真浮漚曽是萬戸封不¶博一掉頭有來且當
避未至吾何求悠悠復悠悠¶大川日東流紅顔不暇惜
素髮忽巳稠我欲升嵩¶高揮杯勸浮邱因之兩黄鵠浩
蕩觀齊州
<pb:KR4d0420_WYG_002-2b>
　　　李道人崧陽歸隠圖¶
北山范寛筆老硬無妍姿南山小平逺澹若常郎¶詩崧
陽古僊村佳處我所知長林連玉華細路入¶清微連延
百餘家柴門水之湄桑麻蔽朝日雞犬¶通垣籬媿我出
山來京塵滿山衣春風四十日夢¶與孤雲飛可笑李山
人嗜好世所稀逢人覔詩句<md:KR4d0420_SBCK_002-2b>¶不恤怒與譏道人本無事
何苦塵中為京師不易¶居我癡君更癡山中酒應熟㡬
日是歸期
<pb:KR4d0420_WYG_002-3a>
　　　黄公廟¶
羈客無恒居六月走長路清風黄公祠地古欣所¶遇劍
飛素靈哭龍躍雲雨赴堂堂文成君談笑取¶帝傅功名
要有命隂相果何預誰謂圯上人異事¶驚竹素河清不
可俟筋力疲世故袖間一編書塵¶埃嘆遲暮¶
　　　學東坡移居八首¶
廢地三畝餘十年長蒿萊瓦礫雜糞壤白骨湮蒼<md:KR4d0420_SBCK_002-3a>¶苔孤
客無所投即此營茅齋墾斸豈不苦寢處亦¶可懐辱身
<pb:KR4d0420_WYG_002-3b>
賤者事寧當惜筋骸伐木荒林中運甓¶古城隈辛勤八
十日吾事乃得諧買宅必萬錢一¶錢不天來今晨見此
屋一笑心顔開¶
誰謂我屋寛寢處無復餘誰謂我屋小十口得安¶居南
榮坐諸郎課誦所依於西除著僮僕休休得¶自如老我
於其間兀兀窮朝晡起立足欠伸偃卧¶可展舒牕明火
焙煖似欲忘囚拘屋前有隙地客¶舍不可無花欄及菜
圃次第當耘鋤東野載家具¶家具少於車我貧不全貧
<pb:KR4d0420_WYG_002-4a>
尚有百本書<md:KR4d0420_SBCK_002-3b>¶故書堆滿床故物貯滿箱渾渾商寶鬲纍纍漢銅¶章杖
飾昭敬恭嚴卯訶癉剛雷文繞杖節獸面出¶佩瑛私印
刻王尊玉斗蛟龍翔逸少留半紙魚網¶非硬黄亦有曇
首帖不辦作鴈行雪景睿思物宣¶政舊所藏晉公古漁
父浩歌濯滄浪因觀宫騎圖¶卧駞識提囊谿石含餘潤
奚墨凝幽香南榮桂風¶響雲裾珮鏘鏘鏡背先秦書八
字環中央讀之三¶嘆息此日何時光
<pb:KR4d0420_WYG_002-4b>
壬辰困重圍金粟論升勺明年出青城瞑目就束¶縛毫
釐脱鬼手攘臂留空橐聊城千里外狼狽何<md:KR4d0420_SBCK_002-4a>¶所託諸公
頗相念餘粒分鳬鶴得損不相償抷土¶填巨壑一冬不
製衣繒纊如紙薄一日僅兩食强¶半雜藜藿不羞蓬蔂
行粗識瓢飲樂敵貧如敵冦¶自信頗亦慤兒啼飯籮空
堅陣為屢却滄溟浮一¶葉渺不見止泊五窮果何神為
戲乃爾虐¶
舊隠嵩山陽笋蕨豐餽餉新齋浙江曲山水窮放¶浪乾
<pb:KR4d0420_WYG_002-5a>
坤兩茅舍氣壓華屋上一從陵谷變歸顧無¶復望樵漁
憶還往風土夢閑曠怳如悟前身姓改¶心不忘去年住
佛屋盡室寄尋丈今年僦民居卧¶榻礙盆盎靜言尋禍
本正坐一出妄青山不能隠<md:KR4d0420_SBCK_002-4b>¶俯首入羈鞅巢傾卵隨覆
身在顔亦强空悲龍髯¶絶永負魚腹葬置錐良有餘終
身志懲創¶
國史經喪亂天幸有所歸但恨後十年時事無人¶知廢
興屬之天事豈盡乖違傳聞入讐敵秖以興¶罵譏老臣
<pb:KR4d0420_WYG_002-5b>
與存亡高賢死兵饑身死名亦滅義士¶為傷悲哀哀淮
西城萬夫甘伏尸田横巨擘耳猶¶為談者資我作南冠
録一語不敢私稗官雜家流¶國風賤婦詩成書有作者
起本良在兹朝我何所¶營暮我何所思胸中有茹噎欲
得快吐之濕薪烟¶滿眼破硯氷生髭造物留此筆吾貧
復何辭<md:KR4d0420_SBCK_002-5a>¶東坡謫黄州符藥行江湖荒田拾瓦礫賤役分僮¶奴我
讀移居篇感極為悲歔九原如可作從公把¶犂鋤我貧
<pb:KR4d0420_WYG_002-6a>
公亦貧賦分無賢愚論人雖甚媿詩亦¶豈不如¶
此州多寓士論年悉肩隨風波同一舟奚必骨肉¶為倪
家蓮華白每釀必見貽季昌妙琴事足以相¶娛嬉郭侯
家多書篇帙得徧窺趙子篤於學閒以¶問所疑王生舊
隣舍窮達心不移千里訪存殁十¶口分寒饑獨有仲通
甫天馬不可羈直以論詩文¶稍稍窺藩籬永懐王與李
朔漠行當歸書來聞吉<md:KR4d0420_SBCK_002-5b>¶語報我脱縶維慚非一狐腋不
直五羖皮我作野¶史亭日與諸君期相從一笑樂來事
<pb:KR4d0420_WYG_002-6b>
無庸知¶
　　　厯下亭懐古分韻得南字¶
東秦富佳境北渚擅名談兹游亦巳久纔得了二¶三南
山壓城頭十里奎與函洑流出地底城隅滿¶泓潭金絲
弄晴光玉玦響空嵌清漣通畫舫秀水¶深雲龕華峯水
中央鬱鬱堆烟嵐荷華望不極綠¶淨紛紅酣毒熱非山
陽卑濕無江南承平十萬戸¶他州隔仙凡刼火土一邱
樹老草不芟巧盡露天¶質到眼皆奇探千年厯下亭規
<pb:KR4d0420_WYG_002-7a>
摹見覃覃懐賢成<md:KR4d0420_SBCK_002-6a>¶獨詠勝賞何由㕘¶
　　　舜泉效逺祖道州府君體¶
重華初側陋嘗耕厯山田至今厯下城有此東西¶泉喪
亂二十載祠宇為灰煙兩泉廢不治(平/)漸著¶瓦礫填蛙
跳(平/)聚浮沫羊飲留餘羶我行厯荒基¶涕下何漣漣舜
不一井庇下者何有焉帝功福萬¶世帝澤潤八埏要與
天地竝寧待一水傳甘棠思¶邵伯自是古所然我欲操
畚鍤浚水及其原再令¶泥濁地一變清冷淵青石壘四
<pb:KR4d0420_WYG_002-7b>
周千祀牢且堅石¶渠潄清溜日聽薫風絃便為泉上叟
杯飲終殘年<md:KR4d0420_SBCK_002-6b>¶　　　與張仲傑郎中論文¶
文章出苦心誰以苦心為正有苦心人舉世㡬人¶知工
文與工詩大似國手碁國手雖漫應一著存¶一機不從
著著看(平/)何異管中窺文須字字作亦¶要字字讀咀嚼
有餘味百過良未足功夫到方圓¶言語通眷屬只許曠
與䕫聞絃知雅曲今人誦文¶字十行誇一目閼顫失香
<pb:KR4d0420_WYG_002-8a>
臭瞀視紛紅緑毫釐不¶相照覿面楚與蜀莫訝荆山前
時聞刖人哭¶
　　　濟南廟中古檜同叔能賦¶
亭亭祠宫檜鬱鬱上雲雨扶持㡬來年造物心獨<md:KR4d0420_SBCK_002-7a>¶苦青
餘玉川潤根入鐵岸古雖含棟梁姿斤斧安¶得取流洑
地中久駭浪思一鼔天柱屹不移水國¶奠平土乾坤此
神物甲乙存世譜瀨鄉留耳孫闕¶里傳鼻祖秦松徒自
汙蜀柏聊共數㑹待十抱成¶兹焉重摩拊
<pb:KR4d0420_WYG_002-8b>
　　　銅鞮次村道中¶
山逕一何惡一澗復一嶺昂頭一握天放脚百丈¶井武
鄉有便道故繞銅鞮境涉險良獨難又復觸¶隆景羸驂
蹄巳穴怨僕氣將癭與世恒背馳用力¶何自省河汾紹
絶業疑信紛莫整銘石出壙中昧<md:KR4d0420_SBCK_002-7b>¶者宜少警少時曽一
讀過眼不再省南北二十年¶夢寐猶耿耿喻如萬里別
燈火得對影行役豈不¶勞聊當忍俄頃¶
　　　蕭齋(并引/)
<pb:KR4d0420_WYG_002-9a>
　　　故民部長陵蕭公泰和大安之間名徳雅望朝¶臣
　　　無出其右其為太原道漕使時不肖方厠諸¶生間
　　　顧嘗一望眉宇以為甚幸然亦以齒少且¶賤不得
　　　與横經之末而為恨也北渡後居陽平¶見闗中人
　　　邢公達談公平生往往色揚而神躍¶問之知其為
　　　公夫人之猶子也蓋公達之先人<md:KR4d0420_SBCK_002-8a>¶於公恩義良厚
　　　而公所以報之者為甚力公達¶初仕部掾年甫三
　　　十遂為州上佐出入臺閣者¶二十年雖其材致然
<pb:KR4d0420_WYG_002-9b>
　　　亦藉公為之司命耳予雅¶知公達之敬公也凡欲
　　　聞公之故則就訪之公¶達所居之屋乞名於予因
　　　以蕭齋目之且為之¶説云士之生世有一鄉之士
　　　有天下之士有一¶人之所私慕有天下之所共稱
　　　分限所在不能¶以强人而人亦不得而强之也惟
　　　公承王公餘¶烈奕葉台鼎世譜完具與當陽杜氏
　　　相上下故¶言氏族者推其貴出入經史優柔饜飫
　　　發擿祕<md:KR4d0420_SBCK_002-8b>¶奥不減前輩蔡無可故言討論者服其博
<pb:KR4d0420_WYG_002-10a>
　　　奏讞¶疑獄致力忠愛一言之仁利及永久故言斷獄¶
　　　者歸其平彊禦不奪其操公相不易其介幅巾¶鄉社
　　　坐鎮頽俗故言進退者推其髙盖天下所¶共稱非一
　　　人之私慕髙山仰止其誰曰不然古¶人有愛蕭子雲
　　　筆札者得蕭之一字遂以名所¶居況於其所天乎因
　　　為詩以貽公達有好賢如¶緇衣者請為同賦焉¶
十年金門客一日蓬蒿人煙煤兩椽屋因公名字¶新昔
公無恙時四海望經綸敦龎一古儒風采自<md:KR4d0420_SBCK_002-9a>¶名臣人亡
<pb:KR4d0420_WYG_002-10b>
典型在百世留清塵師尊世共然況予¶夙所親愛公入
夢想逶迤見垂紳教兒多讀書公¶言諒諄諄他時門戸
改亦唯公所姻我嘗望公顔¶道左避朱輪至今誦其詩
喜色為津津歸秦如未¶老㑹買東家隣¶
　　　別李周卿三首¶
行路澁於棘單車望千山歌君歸雲曲清涕留餘¶澘六
年河朔州動輒得謗訕唯君篤高義日來欵¶柴關古交
松柏心今交桃李顔古人去不返古道¶挽不還相思一
<pb:KR4d0420_WYG_002-11a>
樽酒幽恨寄山間<md:KR4d0420_SBCK_002-9b>¶風雅久不作日覺元氣死詩中柱天手功自㫁鼇¶始古
詩十九首建安六七子中間陶與謝下逮韋¶栁止詩人
玉為骨往往墮塵滓衣冠語俳優正可¶作婢使望君清
廟瑟一洗箏笛耳¶
城居日蛙黽局促復局促去作山中客放浪誰檢¶束溪
光淡於氷山骨淨如玉懐我同心人團茅住¶深竹垂綸
鮮可食種秫酒亦足石壇三萬丈醉眼¶天一粟安得萬
<pb:KR4d0420_WYG_002-11b>
里風相從兩黄鵠(周卿學有淵源東州詩人未見/¶其比與予約西游如詩中所説)¶
　　　詶韓徳華送歸之作<md:KR4d0420_SBCK_002-10a>¶良朋滿東州嵗月見忠悃韓侯晩相值意氣尤懇¶懇我
嘗相斯人趣向識端本立節柏有心樹徳蘭¶在畹官榮
睨不顧寄興浮雲巘今世走名場旗斾¶㡬仆偃賤子本
無取玉趾渠往返昨聞遂歸養見¶謂竹林阮暑涂三百
里追送不憚逺觀君木訥姿¶百念為日損顧方慙衣絅
又被以華衮桑榆儻可¶收嵗事在穮蓘里門眼中見歸
<pb:KR4d0420_WYG_002-12a>
袖勞重挽雞黍先¶有期升堂未言晩(渠猶/數然)¶
　　　戊戌十月山陽雨夜二首¶
朔吹作還止雲意鬱以周十月雷收聲陽和自油<md:KR4d0420_SBCK_002-10b>¶油此
雨非舊雨春旱厯夏秋道路土三尺今朝見¶浮漚三城
信樂土凶年未消憂一蝗食禾盡半菽¶不易求流民四
方來㫁港魚蝦稠忍死待一麥秋¶種且未投乾溢誰所
司雩壇徧九州醉飽到狐鬼¶巫覡自懐羞帝命制江湖
野語良悠悠龍公為汝¶賀桑榆定可收
<pb:KR4d0420_WYG_002-12b>
霏霏散浮煙靄靄集微坌出門望白塔但覺襟袖¶潤繁
聲忽赴節細㸃復成陣久渴宜未厭(平/)巳作¶寧小靳山
陽冬候煖麥脚易滋分(去/)土膏入滲漉¶破粒容可趁此
邦信可樂風土同一晉單車我東<md:KR4d0420_SBCK_002-11a>¶來塵土滿歸鬢裹糧
失先具閉糴困餘吝今朝人¶事改一雨開百順僧窓晩
色淨喜極夢為盡枕上¶一詩成燈花落紅燼¶
　　　看山¶
慘慘悲去國鬱鬱賦卜居不采西山薇即當葬江¶魚今
<pb:KR4d0420_WYG_002-13a>
日忽有得蕩如脱囚拘青山坐終日忘讀案¶上書臯壤
與山林使我欣然歟我身天地間託宿¶真蘧廬無窮閱
有限萬期亦須臾坎止及流行何¶計疾與徐百年險與
夷又似萬里途良馭馳康莊¶九折亦推車必惟易之就
遇險當何如化化復生<md:KR4d0420_SBCK_002-11b>¶生體異理不殊鷺非浴而白烏
豈黔而烏誰續長¶踁鶴誰截短足鳬孔墨不煖席盜跖
華堂居公車¶困方朔太倉飽侏儒杜子露雙肘朝㕘出
無驢軟¶裘與快馬照耀輿臺軀天隨隠笠澤杞菊供盤
<pb:KR4d0420_WYG_002-13b>
盂¶擊鮮日為具大嚼皆屠沽乖逢自乖逢賦分無賢愚¶
作計窮一我造物良區區嚮也憂不足乃今樂有餘¶
　　　九日讀書山用陶詩露凄暄風息氣清¶天曠明
　　　　為韻賦十詩¶
行帳適南下居人跼庭戸城中望青山一水不易¶渡今
朝川涂靜偶得展衰步蕩如脱囚拘廣莫開<md:KR4d0420_SBCK_002-12a>¶四顧半生
無根著筋力疲世故大似丁令威歸來¶歎墟墓鄉閭喪
亂久觸目異平素枌榆雖尚存嵗¶晏多霜露
<pb:KR4d0420_WYG_002-14a>
今日復何日霜氣倐巳凄登高有佳招山中古招¶提翩
翩劉公子王田重相攜乾坤動詩興澗壑忘¶攀躋霍侯
家甚貧劣有酒與雞城居厭鼙鼓移家¶此幽棲世網不
易逃所向皆塵泥何以濯我纓林¶間有清溪¶
山腰抱佛刹十里望家園亦有野人居層崖映柴¶門昔
我東岩君曽此避塵喧林泉留杖履嵗月歸<md:KR4d0420_SBCK_002-12b>¶琴樽翁今
為飛仙過眼㡬寒暄蒼蒼池上栁青衫¶見諸孫疎燈照
茅屋新月入頽垣(二句先/人詩)依依覽陳¶迹惻愴不能言
<pb:KR4d0420_WYG_002-14b>
霜氣一匽薄杳杳秋山空臨高望煙樹黄落雜青¶紅造
物故豪縱窮秋變春容錦障三百里不盡臺¶山東粲粲
黄金華羅生蒿艾叢野人不知貴幽香¶散秋風秋物自
横陳顧揖苦不供誰能揺醉筆吐¶句凌清雄¶
宇宙有此山閱世過鳥疾何人不此遊名姓寧復¶識兹
辰世所重前代多盛集柴桑有故事二謝留<md:KR4d0420_SBCK_002-13a>¶俊筆併數
孟與桓此外誰記憶人生百年内踏地¶皆踵迹獨惟我
輩人興懐念今昔山林與臯壤自¶古長太息
<pb:KR4d0420_WYG_002-15a>
賞心古難并暮景日易費故人成此游尊酒重相¶慰新
詩互醻唱清談見滋味䲔鯢方偃蹇鼃黽共¶騰沸懸險
劇褒斜清渾雜涇渭爭教十圍腹滿貯¶憂與畏情親到
真率寧復轉喉諱鄭重伯雅生藉¶汝聊吐氣¶
往年在南都閑閑主文衡九日登吹臺追隨盡名¶卿酒
酣公賦詩揮灑筆不停蛟龍起庭戸破壁春<md:KR4d0420_SBCK_002-13b>¶雷轟堂堂
髯御史痛飲益精明亦有李與王玉樹¶含秋清我時最
後來四座頗為傾今朝念存殁壯¶心徒自驚
<pb:KR4d0420_WYG_002-15b>
我在正大初作吏浙江邊山城官事少日放浙江¶船菊
潭秋華滿紫稻釀寒泉甘腴入小苦幽光出¶清妍歸路
踏明月醉袖風翩翩父老遮我留謂我¶欲登僊一別半
山亭回頭餘十年江山不可越目¶㫁西南天¶
吾山一何高清涼屹相望龍頭出白塔佛屋壓青¶嶂雲
光見秋半旭日發毫相峩峩寶樓閣金界儼<md:KR4d0420_SBCK_002-14a>¶龍象鄉曲
二十年香火闕瞻向金花香綿草夢想¶雲雨上福田行
欲近重為詩酒障終當陟層巔放¶眼天宇曠
<pb:KR4d0420_WYG_002-16a>
紫微老仙伯少日見承平甲子五百餘雙瞳益清¶明披
髮不盈尺翛然澹無營庭柯挂秋蔬老樹風¶泠泠我有
年徳尊公深鄉曲情思得菊潭酒為公¶制頽齡作詩語
同游明年復尋盟看翁九節杖翩¶翩上崢嶸¶
　　　留月軒¶
丈室何所有琴一書數冊花竹結四隣繁隂散芳<md:KR4d0420_SBCK_002-14b>¶澤閑
門無車馬明月即佳客三人成邂逅又復得¶驩伯驩伯
屬我歌蟾兔為動色商聲隠金石桂樹¶風索索乾坤月
<pb:KR4d0420_WYG_002-16b>
與我光滅即生魄元精貫當中寧¶有天壤隔卯君尚奚
待言論累數百多談令人厭¶坐睡驚墮幘一笑雞未鳴
虛窓自生白¶
　　　梨花海棠二首¶
梨花如靜女寂寞出春暮春工惜天真玉頰洗風¶露素
月澹相映蕭然見風度恨無塵外人為續雪¶香句孤芳
忌太潔莫遣凡卉妬¶
妍花紅粉粧意態工媚嫵窈窕春風前霞衣欲輕<md:KR4d0420_SBCK_002-15a>¶舉金
<pb:KR4d0420_WYG_002-17a>
槃𣺌華屋國艷徒自許依依如有意脉脉不¶得語詩人
太冷落愁絶殘春雨¶
　　　趙吉甫西園(園名/種徳)¶
王城比民居近市無閑田閑田八九畝乃在城西¶偏久
矣瓦礫場莽為狐兔阡高人一留顧老木生¶雲烟築屋
臨清流開窓見西山人境偶相值遂無¶城市喧趙侯嗜
讀書兀坐守遺編性情入吟詠古¶澹無妖妍酸醎與世
殊至味久乃全我作別墅詩¶請為子孫傳耕耘有定業
<pb:KR4d0420_WYG_002-17b>
歉豐屬之天寧作鹵莽¶兒袖手待逢年汲古先有齋種
徳今有園期君在<md:KR4d0420_SBCK_002-15b>¶晩嵗無庸計目前¶
　　　臨汾李氏任運堂二首(并序/)¶
　　　彦仁從軍久厭於事物之累念欲脱去¶之而不
　　　可得也故嘗鬱鬱不自聊求予¶發藥之予名其
　　　居曰任運堂且為賦詩¶
官職有何好凜凜蹈危機車塵及馬足捧手仍低¶眉棄
去何足道無從脱縶維不如聽其然嵗晩儻¶可期此心
<pb:KR4d0420_WYG_002-18a>
未馴初養虎時飽饑一為金石止坐閱¶萬物馳汨泥揚
其波哺糟醊其醨漁父我所學靈¶均竟奚為上堂壽慈
親兄弟如塤篪菽水足致樂<md:KR4d0420_SBCK_002-16a>¶況有甘與肥人生天地間
長路有險夷遇險即欲¶避安得皆通逵君家北山翁百
世留清規樂天而¶知命行矣君何疑(北山翁彦仁之伯/祖泰和間以高道)
(提㸃天長胥華公贈詩有/百世清規之語故及之)¶
履危恨無機避禍欣有䇿後慮徒自密前路寧汝¶測七
戰殁牖下坐談得刺客周身容孔智伐樹不¶宋厄九折
<pb:KR4d0420_WYG_002-18b>
怯乗險瘴海悲逺謫就令家長安獨不¶死牀簀人生多
憂畏年壽㡬至百惴惴首尾間天¶宇坐成窄重泉青雲
梯平地黄土陌乖逢有定在¶拙計徒巧擇行樂當及時
莫待頭雪白(黄土陌見初/學記奴僕門)¶
　　　題張左丞家范寛秋山横幅<md:KR4d0420_SBCK_002-16b>¶層崖閟長隂細逕緣絶巘梯雲欄干峻廓廓清眺¶展斜
陽半天赤飛鳥大江逺清霜張秋氣草樹生¶意剪風雷
斫堅敵旗斾紛仆偃崢嶸峯巒出莽蒼¶林薄晩盤盤范
<pb:KR4d0420_WYG_002-19a>
家筆老懐寄高蹇經營入慘澹得¶處乃蕭散嵩邱動歸
興突兀青在眼何時卧雲身¶團茅遂疎嬾¶
　　　宿張靖田家(地屬/夀陽)¶
川涂盡坡陀嶺路入荒梗微茫望煙火向背得廬¶井殘
民安樸陋倦客喜幽屏兒童聞叩扉租吏有¶餘警兩崖
紛藂薄砂石立頑獷湍流落空嵌百折<md:KR4d0420_SBCK_002-17a>¶不容騁山深饒
風露夜氣凄以耿園花澹相望邊¶月空照影深居苦不
早素髮忽垂領誰謂林野人¶兹焉惜清景
<pb:KR4d0420_WYG_002-19b>
　　　曲阜紀行十首¶
荒城卧魯甸寒日澹平蕪千年素王宫突兀此城¶隅我
昔入小學首讀仲尼居百讀百不曉但有唾¶成珠少長
授魯論稍與義理俱攝齊念升堂壊壁¶想藏書翩翩七
十子佩服見舒徐慨然望闕里日¶思膏吾車五原東北
晉因循迫桑榆今日復何日¶南冠預庭趍隠隠金石聲
怳如夢清都偉哉神明<md:KR4d0420_SBCK_002-17b>¶觀欣幸當何如¶
殿屋刼火餘瓦礫埋荒基入門拜壇下儼然想光¶儀憶
<pb:KR4d0420_WYG_002-20a>
當講授初佩服何逶迤登降㡬何人鸞鳯相¶追隨千年
仰階級天險不可躋文杏誰此栽世世¶傳清規植根得
所託在木將何知¶
堂堂魯三檜培植出天巧規摹欲十抱竒秀供百¶繞誰
言甲戍亂煨燼入炎燎青煙干雲上群鶴空¶自矯哀哀
嶧陽人腸肺痛如攪魯郊木何限名取¶唯一少神明信
扶持厄運豈易曉雩臺滿荒榛逵¶宫餘曲沼紛紛閱成
壊何異晏與早道存有汙隆<md:KR4d0420_SBCK_002-18a>¶物齊無壽夭霜皮眼中見
<pb:KR4d0420_WYG_002-20b>
鬱鬱自塵表君看太山¶石萬古青未了¶
陋巷陋復陋老屋在人境門前軒蓋多閉戸自幽¶屏近
郊無百畝負郭纔半頃饘粥聊自供取足唯¶一井此井
閱千嵗清節傳箕潁尚想瓢飲初至味¶久益永徳鄰與
周旋聖域容造請貧中有此樂日¶暮燭何炳泓然窺古
甃一勺試甘冷上池果能神¶轉盻得深省塵埃竟何有
素髮忽垂領共學誰我¶容從之抱修綆¶
泮宫何所有舞雩但荒臺泮水涸巳久北風捲黄<md:KR4d0420_SBCK_002-18b>¶埃顧
<pb:KR4d0420_WYG_002-21a>
瞻魯公宫感極令人哀獻馘亦盛事規摹到¶平淮作計
萬萬古而今安在哉獨愛鼓瑟翁不與¶三子偕宗周方
訖籙聖師猶巻懐但欲春服成風¶乎詠歸來我亦淡蕩
人涉世寡所諧浴沂行有日¶一笑心顔開¶
大姦何所如猰㺄雄且猛雖然弭耳伏擇肉㑹一¶騁卯
也不敗露名與聖師竝天刑竟莫逃不待七¶日頃曹瞞
盜漢璽僅得保腰領與卯均小人脱網¶乃差幸小偷學
不至適足汚鍖鼎不從市朝肆必¶就逺方屏兩觀餘坡
<pb:KR4d0420_WYG_002-21b>
陀萬世示頑獷神兵懍可怖<md:KR4d0420_SBCK_002-19a>¶過者宜少儆¶
不見講堂處指似存世譜遺基洙泗間荒惡餘十¶畝聖
師既巳老自衞歸在魯正樂脩六經卒業此¶其所當時
季路室完整逮建武太僕忠且壯持用¶方禦侮如何唐
盛日一廢不重舉中和天地位寧¶復俟庭廡所嗟世道
衰師授日莽鹵空餘千嵗井¶黕黒照終古¶
白塔表佛屋萬瓦青粼粼何年勝果寺西與姬公¶鄰塔
廟恣汝為豈合魯城闉魯人惑異教吾道宜¶湮淪許行
<pb:KR4d0420_WYG_002-22a>
學神農耒耜手自親當時子孟子直以<md:KR4d0420_SBCK_002-19b>¶為匪民況彼桑
門家糞壤待其身一朝㫁生化萬¶國隨荆榛孟氏非所
期安得揚與荀丹青賛神化¶舊染為一新坐令鐘魚地
再睹籩豆陳吾謀未及¶用勿謂秦無人¶
天地有至文六籍留聖謨聖師極善誘小智秪自¶愚文
章何物技不直咳唾餘操戈競虛名望塵拜¶高車所得
不毫髮咎責滿八區公論懸日星豈直¶小人儒喻彼失
相者倀不知所如指南一授轡聖¶門有修途陽光照薄
<pb:KR4d0420_WYG_002-22b>
暮尚堪補東隅悠哉發深省¶灑掃今其初<md:KR4d0420_SBCK_002-20a>¶林墓連魯城方廣十里間林間百草具棘刺死不¶蕃楷
槐作横理青青閱千年懐人成一慨何止召¶公賢博陵
石翁媪名字無留鐫兩獸墓前物嵗久¶乃訛傳昨我游
魯門規作孔林篇聖人與天大聖¶道難為言所見不一
記來者何述焉詩成私自媿¶小子良斐然¶
　　　寶嚴紀行¶
隂崖轉清深秋老木堅瘦城居望巳逺步覺脱氛¶垢寶
<pb:KR4d0420_WYG_002-23a>
嚴夙所愛丈室方再叩曛黒纔入門徑就石¶泉漱遥遥
金門寺寶焰出岩竇我豈無盡公昔見<md:KR4d0420_SBCK_002-20b>¶今乃又同來二
三子寢飯故相就況有杜紫微琴¶筑終雅奏曈曈上初
日深樾炯穿漏逶迤陟兩巘¶萬里若迎候絶壁三面開
仰看勞引脰兩山老突¶兀屹立柱圓覆諸峯出頭角隨
起隨偃仆不可無¶煙霞朝暮為先後横亘連巨鼇飛墮
集靈鷲九華¶與奇巧五老失渾厚想當位置初遂欲雄
宇宙太¶行有谼谷勝絶無出右大似塵外人眉宇見高
<pb:KR4d0420_WYG_002-23b>
秀¶哀湍下絶壑電擊龍怒鬬崩奔翻雪窖塋滑瀉瓊¶甃
窮源得懸流偉觀駭初遘僊人寶樓閣白雨散¶簷溜天
孫拂機絲素錦絢清晝永懐登高賦意匠<md:KR4d0420_SBCK_002-21a>¶困馳驟窘於
游暴秦百說不一售林間太古石稍¶復抔飲舊巳約銘
窪尊細鑿留篆籕兹山緣未了¶僧夏容宿留終當丐餘
年竒探盡雲岫¶
　　　鴈門道中書所見¶
金城留旬浹兀兀醉歌舞出門覽民風慘慘愁肺¶腑去
<pb:KR4d0420_WYG_002-24a>
年夏秋旱七月黍穟吐一昔營幕來天明但¶平土調度
急星火逋負迫捶楚網羅方高懸樂國¶果何所食禾有
百螣擇肉非一虎呼天天不聞感¶諷復何補單衣者誰
子販糴就南府傾身營一飽¶豈樂逺服賈盤盤鴈門道
雪澗深以阻半嶺逢驅<md:KR4d0420_SBCK_002-21b>¶車人牛一何苦¶
　　　岳祠齋宫夜宿¶
煌煌徳寧宫望秩年祀永唐來㡬焚蕩規制仍峻¶整龍
旗嚴黼座金罽散光炯嶽拜行且周偉觀竊¶欣幸青紅
<pb:KR4d0420_WYG_002-24b>
留壊壁兵衞自馳騁木杪見龜趺雄筆¶映鐘鼎中和昔
喪亂已溺寧再拯有來鴈門公赤¶手探虎鯁經營入慘
澹灑落出鋒穎凶豎竟自摧¶神鑒益彪炳青山閲人代
今古一炊頃摩挲盤根¶槐甲子誰記省朅來石門道煙
岫接雲嶺霄漢瞻¶上階濃碧挿秋影青林雨聲集懸瀑
激奔猛森然<md:KR4d0420_SBCK_002-22a>¶心魄動氷雪凄以耿飄颻想僊袂飛下玉
蓮井昨¶夢知是非復此造真境妙香淨餘習灝氣發新
警¶鶴書來何遲素髮迫垂領𤣥壇展衰步似欲逐幽¶屏
<pb:KR4d0420_WYG_002-25a>
高柯月紛紛裴回惜清景¶
　　　示程孫四首¶
并州望南宫東南千里餘六年念兒女鬱鬱心不¶舒程
孫問安否一月兩寄書老我倦出門況是涉¶畏途鞍馬
二十日面色為焦枯白兄應見笑此行¶亦區區¶
吾女在吾家先以安卑弱雖然適貴門一味甘儉<md:KR4d0420_SBCK_002-22b>¶薄財
廉出仁讓語省見端慤婦道化一州母女皆¶願學州人
聞我至相與喜且愕謂我六十翁齒髮¶未衰落擊鮮日
<pb:KR4d0420_WYG_002-25b>
為具和氣動城郭為說壻女賢宅¶相知有託乃公私有
賀一月醉杯杓生女四十年¶今有為父樂¶
直孫年志學玉立無纎瑕簡孫甫勝衣芳蘭茁其¶芽粲
粲彩翠翔鵷雛映朝霞諸孫獻公壽喜極復¶長嗟吾母
河南君閨門靜無譁殷勤教女孫乃今¶成汝家老我何
足道外舍儘得誇¶
㑹聚樂不貲言別悽以惻風雲動老懐車馬見行<md:KR4d0420_SBCK_002-23a>¶色明
年吾六十家事㫁關白唯當近酒醆亦復抛¶書冊提攜
<pb:KR4d0420_WYG_002-26a>
兩童子欵段或下澤玉雪念吾孫未覺¶千里隔乗興徑
一來髯壻當速客¶
　　　九月初霖雨中感寒痺作¶
留飲工作祟臂股半風淫風淫喜陽景旬浹坐秋¶霖兒
寒益跳梁衰暮苦難任病枕怯遥夜破窓風¶露深兩年
魏大名千門嚮霜碪客行足繒纊家居¶但疎衾絇絲不
易得候蟲徒自吟無衣思南州傷¶哉非獨今¶
　　　同白兄賦瓶中玉簪<md:KR4d0420_SBCK_002-23b>¶
<pb:KR4d0420_WYG_002-26b>
畏景衆芳歇仙葩此夷猶氷姿出新沐娟娟倚清¶秋昨
夢今見之風鬟玉搔頭誰言閨房秀高情𣺌¶林邱碧筳
古銅壺一室香四周懐人成獨詠逺思¶徒悠悠¶
　　　野史亭雨夜感興¶
私録關赴告求野或有取秋兔一寸毫盡力不易¶舉衰
遲私自惜憂畏當誰語展轉天未明幽窓響¶疎雨¶
　　　哭延孫¶
兒生去年冬閭里日相慶今年迫周晬疹痘俱巳<md:KR4d0420_SBCK_002-24a>¶竟斕
<pb:KR4d0420_WYG_002-27a>
斑綴錦衫未與玉雪稱宅相望此孫惜愛均¶氣命一宵
誰奪去遽有亡辜横情鍾未難忘力挽¶將安勝憶昔㸃
粧初季女抱臨鏡灼灼芙蓉花澹¶與清波映霜風入芳
渚瘦綠餘荷柄嬌紅耿在眼¶百喚不一應寂寞空鏡前
老眼淚如迸¶
　　　贈鶯¶
鄰牆擁高樹深樾䕃衡宇山禽十百種晨夕所棲¶處獨
愛黄栗留婭姹如稚女笑啼啼又笑宛轉工¶媚嫵低窺
<pb:KR4d0420_WYG_002-27b>
疑欲下轉盻忽驚舉花暗栁隂隂尚記¶兒時語詩家此
尤物名字喧樂府天真累絲竹客<md:KR4d0420_SBCK_002-24b>¶服仍楚楚宫額畫眉
闊黛黒抹金縷恨不掌上看¶毛羽得細數山城無與樂
好鳥亦求侣時將貫珠¶來有唱當和汝¶
　　　讀書山月夕二首¶
層崖多古木細路深莓苔柴門開曉日雲際青山¶來靜
中有真趣孤賞何悠哉¶
久旱雨亦好既雨晴亦佳胡床對明月樹影含清¶華牆
<pb:KR4d0420_WYG_002-28a>
東有洿池欹枕聽鳴蛙¶
　
　
　
　
　
　
　
<pb:KR4d0420_WYG_002-28b>
　
　
　
　
　
　
　
　遺山集巻二

<pb:KR4d0420_WYG_003-1a>
欽定四庫全書
　遺山集卷<md:KR4d0420_SBCK_003-1a>¶三¶　　　　　　金　元好問　撰
　　七言古詩
