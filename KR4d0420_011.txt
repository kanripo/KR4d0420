# -*- mode: mandoku-view -*-
#+TITLE: 遺山集
#+DATE: 2015-09-23 10:25:38
#+PROPERTY: JUAN 11

¶
　　　洛陽髙少府瀍陽後庵五首¶
溪上弄明月風露發新警心空無一塵萬竹掃秋影¶
一水隨人意蔬畦復芋溝風波河洛近莫放出山流¶
韮早春先緑菘肥秋未黄殷勤遶畦水終日為君忙¶
地僻境逾靜林踈秋已分清溪一片月脩竹四山雲
<pb:KR4d0420_WYG_011-1b>
方外人長樂山中物自幽百年梅福隱萬古謫仙遊¶
　　　内鄉&KR0462;詩¶
犬吠桃源近鶯聲柳巷深蒼苔留醉卧青竹伴幽尋<md:KR4d0420_SBCK_011-1b>¶　　　薛明府去思口號七首¶
能吏尋常見公亷第一難只從明府到人信有清官¶
畫諾由官長昻頭顧吏頻只從明府到判筆不傳神¶
麋鹿山中盡公厨破幾錢只從明府到獵戸得安眠¶
木索人何罪纍纍滿獄中只從明府到牢戸二年空
<pb:KR4d0420_WYG_011-2a>
驛舎無歌酒清談了送迎即看明府去畫鼓有新聲¶
舊日逃亡國鎌鉏色色新即看明府去還作賣牛人¶
疾惡看平日天然御史材豪姦休鼓舞驄馬即西來¶
　　　山居雜詩六首¶
痩竹藤斜挂幽花草亂生林髙風有態苔滑水無聲<md:KR4d0420_SBCK_011-2a>¶石潤雲先動橋平水漸過野隂添晩重山意向秋多¶
樹合秋聲滿村荒暮景閑虹收仍白雨雲動忽青山¶
川逈楓林散山深竹港幽踈烟沉去鳥落日送歸牛
<pb:KR4d0420_WYG_011-2b>
漲落沙㾗出堤摧岸口斜斷橋堆聚沫髙樹閣浮槎¶
鷺影兼秋静蟬聲帶晩涼陂長畱積水川濶盡斜陽¶
　　　梁父吟扇頭(孔明箕踞坐大石/上望月作梁父吟)¶
盤礴萬古心塊石入危坐青天一明月孤唱誰與和¶
　　　南樓月夕望鳳山有懷武鍊師子和¶
相望不相見山中君得知南樓今夜月也到洗參池¶
　　　辛亥寒食<md:KR4d0420_SBCK_011-2b>¶寒食年年好今年逈不同秋千與花影并在月明中
<pb:KR4d0420_WYG_011-3a>
　　　山中晩春¶
雲光金碧聚林煙綵翠新山花發較晩今年兩見春¶
　　　得緯文兄書¶
鵲語喜復喜山城誰與娛青燈一杯酒千里故人書¶
　　　乙巳九月二十八日作¶
闗山小雪後絮帽北風前殘月如新月今年老去年¶
　　六言¶
　　　定齋兄寫真
<pb:KR4d0420_WYG_011-3b>
朱黄筆底三篋白黑胷中兩棊𦘕作蕭然野服雲龍<md:KR4d0420_SBCK_011-3a>¶蔽
日騤騤¶
　　　巨然秋山為鄧州相公賦¶
筆端游戯三昧物外平生徃還為問阿師何在白雲¶依
舊青山¶
　　　德和墨竹扇頭¶
静裏離離新粉動時細細清香明月清風自在紅塵¶白
日何妨(嫩香新粉墨離/離李長吉竹詩)
<pb:KR4d0420_WYG_011-4a>
　　　曹得一扇頭¶
機中秦女仙去月底梅花晩開只見一枝踈影不知¶何
處香來<md:KR4d0420_SBCK_011-3b>¶　　　唐子達扇頭¶
溪光冷於冰山骨净如玉白雲自老人自閑莫遣秋¶風
破茅屋¶
　　七言絶句¶
　　　論詩三十首(丁丑嵗/三郷作)
<pb:KR4d0420_WYG_011-4b>
漢謡魏什乆紛紜正體無人與細論誰是詩中䟽鑿¶手
暫敎涇渭各清渾¶
曹劉坐嘯虎生風四海無人角兩雄可惜并州劉越¶石
不敎横槊建安中¶
鄴下風流在晉多壯懐猶見鐡壺歌風雲若恨張華<md:KR4d0420_SBCK_011-4a>¶少
温李新聲奈爾何(鍾嶸評張華詩恨其/兒女情多風雲氣少)¶
一語天然萬古新豪華落盡見真淳南窓白日羲皇¶上
未害淵明是晉人(柳子厚晉之謝靈運/陶淵明唐之白樂天)
<pb:KR4d0420_WYG_011-5a>
縱横詩筆見髙情何物能澆磈磊平老阮不狂誰會¶得
出門一笑大江横¶
心畫心聲縂失真文章仍復見為人髙情千古閑居¶賦
爭信安仁拜路塵¶
慷慨歌謡絶不傳穹廬一曲本天然中州萬古英雄¶氣
也到隂山敇勒川¶
沈宋横馳翰墨塲風流初不廢齊梁論功若准平吳<md:KR4d0420_SBCK_011-4b>¶例
合着黄金鑄子昻
<pb:KR4d0420_WYG_011-5b>
鬭靡誇多費覽觀陸文猶恨冗於潘心聲只要傳心¶了
布穀瀾翻可是難(陸蕪而潘静/語見世說)¶
排比鋪張特一途藩籬如此亦區區少陵自有連城¶璧
争奈㣲之識碔砆(事見元稹/子羙墓誌)¶
眼處心生句自神暗中摸索縂非真畫圖臨出秦川¶景
親到長安有幾人¶
望帝春心託杜䳌佳人錦瑟怨華年詩家縂愛西崑¶好
獨恨無人作鄭箋
<pb:KR4d0420_WYG_011-6a>
萬古文章有坦途縱横誰似玉川盧真書不入今人<md:KR4d0420_SBCK_011-5a>¶眼
兒軰從教鬼畫符¶
出處殊途聽所安山林何得賤衣冠華歆一擲金隨¶重
大是渠儂被眼謾¶
筆底銀河落九天何曽顦悴飯山前世間東抹西塗¶手
枉着書生待魯連¶
切切秋蟲萬古情燈前山鬼淚縱横鑑湖春好無人¶賦
岸夾桃花錦浪生
<pb:KR4d0420_WYG_011-6b>
切響浮聲發巧深研摩雖苦果何心浪翁水樂無宫¶徴
自是雲山韶濩音(水樂次山事又其欵乃曲云停橈/静聴曲中意好是雲山韶濩音)¶
東野窮愁死不休髙天厚地一詩囚江山萬古潮陽<md:KR4d0420_SBCK_011-5b>¶筆
合在元龍百尺樓¶
萬古幽人在澗阿百年孤憤竟如何無人說與天隨¶子
春草輸贏校幾多(天隨子詩無多藥草在南榮合有新/苗次第生稚子不知名品上恐隨春)
(草鬭/輸贏)¶
謝客風容映古今發源誰似柳州深朱絃一拂遺音¶在
<pb:KR4d0420_WYG_011-7a>
却是當年寂寞心¶
窘歩相仍死不前唱酬無復見前賢縱横正有凌雲¶筆
俯仰隨人亦可憐¶
竒外無竒更出竒一波纔動萬波隨只知詩到蘇黄¶盡
滄海横流却是誰¶
曲學虛荒小說欺俳諧怒罵豈詩宜今人合笑古人<md:KR4d0420_SBCK_011-6a>¶拙
除却雅言都不知¶
有情芍藥含春淚無力薔薇卧晩枝拈出退之山石¶句
<pb:KR4d0420_WYG_011-7b>
始知渠是女郎詩¶
亂後𤣥都失故基看花詩在只堪悲劉郎也是人間¶客
枉向春風怨兎葵¶
金入洪鑪不厭頻精真那計受纎塵蘇門果有忠臣¶在
肯放坡詩百態新¶
百年纔覺古風廻元祐諸人次第來諱學金陵猶有¶說
竟將何罪廢歐梅¶
古雅難將子美親精純全失義山真論詩寧下涪翁<md:KR4d0420_SBCK_011-6b>¶拜
<pb:KR4d0420_WYG_011-8a>
未作江西社裏人¶
池塘春草謝家春萬古千秋五字新傳語閉門陳正¶字
可憐無補費精神¶
撼樹蚍蜉自覺狂書生技癢愛論量老來留得詩千¶首
却被何人校短長¶
　　　文湖州草蟲為劉使君賦¶
造物無心筆有神翾翾飛動百年新蟲魚𤨏細君休¶笑
學會屠龍老却人
<pb:KR4d0420_WYG_011-8b>
　　　京都元夕¶
&KR1404;服華籹着處逢六街燈火閙兒童長衫我亦何為<md:KR4d0420_SBCK_011-7a>¶者
也在游人笑語中¶
　　　西園¶
百草千花雨氣新今朝陌上有遊塵皇州春色濃於¶酒
醉殺西園歌舞人¶
　　　藍采和像¶
長板髙歌本不狂兒曹自為百錢忙幾時逢着藍衫¶老
<pb:KR4d0420_WYG_011-9a>
同向春風舞一塲¶
　　　鴛鴦扇頭¶
雙宿雙飛百自由人間無物比風流若敎觧語終須¶問
有底愁來也白頭<md:KR4d0420_SBCK_011-7b>¶　　　杏花雜詩十三首¶
杏花墻外一枝横半靣宫粧出曉晴看盡春風不廽¶首
寳兒元自太憨生¶
露華浥浥泛晴光睡足東風倚綠窓試遣紅粧映銀¶燭
<pb:KR4d0420_WYG_011-9b>
湘桃争合伴僊郎¶
嫋嫋纎條映酒船綠嬌紅小不勝憐長年自笑情縁¶在
猶要春風慰眼前¶
煖日園林可散愁每逢花處儘遲留青旗知是誰家¶酒
一片春風出樹頭¶
紛紛紅紫不勝稠争得春光競出頭却是梨花髙一<md:KR4d0420_SBCK_011-8a>¶着
隨宜梳洗儘風流¶
露浥清華粉自添隔溪遥見玉簾苫眼看桃李飄零¶盡
<pb:KR4d0420_WYG_011-10a>
更揀繁枝挿帽簷¶
小橋南北夢幽尋殘醉瞢騰不易禁一樹杏花春寂¶寞
惡風吹折五更心¶
西山漠漠有無中幾日園林幾樹紅燕子銜將春色¶去
錯教人恨五更風¶
屈指殘春有别期春風争忍片紅飛若為釀得千日¶酒
醉着東君不放歸¶
楚客離魂不易招野春平碧水迢迢垂楊也被多情<md:KR4d0420_SBCK_011-8b>¶惱
<pb:KR4d0420_WYG_011-10b>
瘦損春風十萬條¶
小雨班班曉未勻烟光水色畫難真西園春物知多¶少
一樹垂楊惱殺人¶
魏紫姚黄有重名洛陽車馬閙清明吹殘桃李風纔¶定
可是東君别有情¶
紅粧翠蓋惜風流春動香生不自由莫向芸齋厭閒¶冷
小詩供作錦纒頭(韓偓嚥三清之瑞露春動七/情咀五色之靈芝香生九竅)¶
　　　出京
<pb:KR4d0420_WYG_011-11a>
巫峽歸雲底處尋髙城渺𣺌暮煙沉春風不剪垂楊¶斷
繫盡行人北望心<md:KR4d0420_SBCK_011-9a>¶　　　惠崇蘆鴈三首¶
寒沙折葦静相依故國春風早晩歸意外覊棲誰畫¶得
羽毛單薄稻粱㣲¶
鴈奴辛苦候寒更夢破黄蘆雪打聲休道畫工心獨¶苦
題詩人也白頭生¶
江湖牢落太愁人同是天涯萬里身不似畫屏金孔¶雀
<pb:KR4d0420_WYG_011-11b>
離離花影淡生春¶
　　　早起¶
北舎南鄰獨樂聲裌衣晨起覺秋清豆田欲熟朝朝¶雨
唤殺雙鳩不肯晴<md:KR4d0420_SBCK_011-9b>¶　　　書生¶
書生千古一虀腸蓋世功名不自償更笑登封武明¶府
兩盂白粥半生忙¶
　　　銅雀䑓瓦硯
<pb:KR4d0420_WYG_011-12a>
愛惜鈆花洗又看畫欄桂樹雨聲寒千年不作鴛鴦¶去
喚得書生笑老瞞¶
　　　歩虛詞三首(後二首三/鄉時作)¶
閬苑仙人白錦袍海山宫闕醉蟠桃三更月底鸞聲¶急
萬里風頭鶴背髙¶
萬神朝罷出通明和氣歡聲滿玉京見說人間有新<md:KR4d0420_SBCK_011-10a>¶異
緑章封事謝升平¶
琪樹明霞碧落宫歌音嫋嫋度泠風人間聽得霓裳¶慣
<pb:KR4d0420_WYG_011-12b>
猶恐鈞天是夣中¶
　　　拙庵為温甫賦¶
毫端棘末幾人争愚智相懸賦分平畢竟世間誰是¶巧
鬢毛愁白可憐生¶
　　　風雨停舟圖¶
老木髙風作意狂青山和雨入㣲茫畫圖唤起扁舟¶夣
一夜江聲撼客床¶
　　　納涼張氏庄二首<md:KR4d0420_SBCK_011-10b>¶
<pb:KR4d0420_WYG_011-13a>
小橋深竹午風便一道垂楊帶亂蟬山下行人遮日¶去
却從茅屋問𤓰田¶
樹隂環合水縈回樹下行人坐綠苔絶似藂䝉山下¶路
眼中唯欠繫舟嵬(藂䝉繫舟皆鄉中山/鄉人謂之繫舟嵬)¶
　　　送窮¶
日吉時良利動遷可能顔巷卜終焉主人不倦星奴¶倦
辛苦年年縳草船
　　　楊柳
<pb:KR4d0420_WYG_011-13b>
楊桞青青溝水流鶯見調舌弄嬌柔桃花記得題詩¶客
斜倚春風笑不休<md:KR4d0420_SBCK_011-11a>¶　　　梁縣道中¶
青山簇簇樹重重人在春雲浩蕩中也是杏花無意¶况
一枝臨水卧殘紅¶
　　　自題寫真二首¶
山林日月老潜夫骨入窮泉未擬枯幽澗有冰含太¶古
無人和玉試洪鑪(孫綽雖沒泉/壤尸宜不朽)
<pb:KR4d0420_WYG_011-14a>
一派春煙澹不收漁家已許借扁舟山林且莫蹉跎¶去
莫問人間第幾流¶
　　　再題¶
髙談世事真何者多竊時名亦偶然山鹿野麋君自<md:KR4d0420_SBCK_011-11b>¶看
擬從何地著貂蟬¶
　　　吳子英家靈照圖二首¶
船入西江萬有空漉籬活計百錢功阿靈了却無生¶話
想得蕭然似巻中
<pb:KR4d0420_WYG_011-14b>
抱犢山髙記洛川寸腸西去似繩牽而今恰羡龎家¶好
兒女生來只眼前(時女嚴在盧氏/約歸寜未至)¶
　　　劉鄧州家聚鴨圖¶
沙浦空明洲景㣲枯荷折葦澹相依若為化作江鷗¶去
拍拍隨君貼水飛¶
　　　戊子正月晦日内鄉西城遊眺<md:KR4d0420_SBCK_011-12a>¶雄蜂雌蝶為花狂陌上遊人醉幾塲前日少年今白¶髪
却來閑處看春忙
<pb:KR4d0420_WYG_011-15a>
　　　長夀山居元夕¶
㣲茫燈火共荒村黄葉漫山雪擁門三十九年何限¶事
只留孤影伴黄昏¶
　　　聞仲澤丁内艱¶
升堂未幾訃音聞㓙服衰羸日念君昨夜東南雷雨¶惡
遥知號哭遶新墳¶
　　　贈眼醫武濟川¶
世眼紛紛眯是非不應刮膜在金鎞知君聖處工夫<md:KR4d0420_SBCK_011-12b>¶到
<pb:KR4d0420_WYG_011-15b>
且道心盲作麽醫¶
　　　賦粹中師竹拂子¶
了却香嚴一繫縁滿梳華髪伴談𤣥誰知拂月披風¶意
已具鈐鎚未落前¶
　　　題伊陽楊氏戱虎圖¶
大班哆笑口侵耳小班蓄縮如乞憐戱鬭真成兩勍¶敵
發機誰在卞莊前¶
　　　王子端内翰山水同屏山賦二首
<pb:KR4d0420_WYG_011-16a>
鄭䖍三絶舊知名付與時人分重輕遼海東南天一¶柱
胷中誰比玉崢嶸<md:KR4d0420_SBCK_011-13a>¶萬里承平一夣間風流人物與江山眼明今日題詩¶處
却見明昌玉笋班¶
　　　右司正之家渭川千畝圗二首¶
官街塵土霧中天入眼荒寒一灑然大似終南山下¶看
北風和雪捲蒼煙¶
老眼蕭郎筆有神巖姿洲景盡天真情知一叚幽閒¶趣
<pb:KR4d0420_WYG_011-16b>
不必清談着晉人¶
　　　同希顔欽叔玉華谷分韻得軍華二字二¶首¶
並山一逕入秋雲草樹低迷劣可分開道無煩謝康<md:KR4d0420_SBCK_011-13b>¶樂
挽彊須得李將軍(時有虎害/故戯云)¶
深山水木湛清華興到窮探亦未涯轉石猶能起雷¶雨
題詩自合動煙霞
　　　同希顔欽叔玉華谷還㑹善寺即事二首¶
髙風捲盡四山雲泉石煙霞得細分大是山靈設清¶供
<pb:KR4d0420_WYG_011-17a>
惜無佳句答殷勤¶
詩翁徹骨愛煙霞别似劉君住玉華鐡笛不曽從二¶草
頭巾乆巳挂三花(趙隱芝子端同年進士令任城為猾/吏所誣遂隱居今年八十餘自言胎)
(仙已成不/乆去世云)¶
　　　從鄧州相公覔酒時在鎮平¶
寒日山城雪四圍空齋孤坐意多違江洲未覺風流<md:KR4d0420_SBCK_011-14a>¶減
可使陶潜望白衣¶
　　　鎮平寄姪孫伯安筆
<pb:KR4d0420_WYG_011-17b>
隆顱犀角掌中珠不見經年日念渠領取阿翁鄖管¶筆
試敎學寫問安書¶
　　　黄筌龜藏六圗為張左丞賦¶
無心舒巻付皇天不幸刳腸亦偶然世上疑謀待君¶决
可能藏六便安全¶
　　　鎮平書事¶
勸農冠蓋已歸休了却逋懸百不憂可是諸人哀老¶子
半窓紅日擁黄紬<md:KR4d0420_SBCK_011-14b>¶
<pb:KR4d0420_WYG_011-18a>
　　　自鎮平暫徃秋林道中寄家¶
風雨塵埃了半生西山歸去眼増明浮雲夫婿今如¶此
莫遣迎門有嘆聲¶
　　　超化¶
秋風嫋嫋入僧窓盡得諸山草木香却恨大梁三日¶醉
不來超化作重陽(又云擬借扁舟弄秋水自/嫌塵土涴沙鷗餘不記)¶
　　　山居二首¶
斜陽髙樹挂晴虹肅肅㣲涼雨氣中一道鷺鷥花不¶斷
<pb:KR4d0420_WYG_011-18b>
蜜香吹滿馬頭風¶
詩腸搜苦怯茶甌信手拈書却枕頭簷溜滴殘山院<md:KR4d0420_SBCK_011-15a>¶静
碧花紅穗媚涼秋¶
　　　寄女嚴三首¶
鸛崖魚窟路間闗旬月無由一徃還寒食歸寧見鄰¶女
舉家廽首望西山(鸛崖魚窟在内/鄉徃盧氏道中)¶
添丁學語巧於絃詩句無人為口傳竹馬幾時迎阿¶姊
五更敎誦木蘭篇
<pb:KR4d0420_WYG_011-19a>
眼前児女最闗情不見經年百感并聞道全家觧禪¶理
擬從香火問無生¶
　　　自鄧州幕府暫歸秋林¶
升斗㣲官不療饑中林春雨蕨芽肥歸來應被青山<md:KR4d0420_SBCK_011-15b>¶笑
可惜緇塵染素衣¶
　　　無題二首¶
七十鴛鴦五十絃酒薫花柳動春煙人間只道黄金¶貴
不問天公買少年
<pb:KR4d0420_WYG_011-19b>
春風也觧惜多才嫁與桃花不用媒死恨天台老劉¶阮
人間何戀却歸來¶
　　　題省掾劉德潤家驂鸞圗并為同舎郎劉¶長卿
　　　　記異劉在方城先有碧簫之遇如芙¶蓉城事云¶
千刼情縁萬古期樓中蕭史姓名非洞天花落秋雲<md:KR4d0420_SBCK_011-16a>¶冷
腸斷青鸞獨自飛¶
　　　希顔挽詩五首¶
官御寥落在銘旌才命寧論重與輕不作漢家賢傳¶去
<pb:KR4d0420_WYG_011-20a>
空勞明主識蕭生(溘焉溟漠旌紀寂寞/魏書隱逸傳中語)¶
山立揚休七尺身紫髯落落照青春從敎不入麒麟¶畫
猶是中朝第一人¶
人間無路問天公自古才難更阨窮日月不為千載¶計
江山長惜萬夫雄¶
萬古文章有正傳驊騮爭道望君先傷心一入重泉¶後
再得斯人又幾年<md:KR4d0420_SBCK_011-16b>¶一世龍門属李膺待君提拂遂騰升千年荆棘龜趺¶在
<pb:KR4d0420_WYG_011-20b>
㑹有人尋下馬陵¶
　　　出鄧州¶
本無竒骨負功名取次誰教髀肉生未到白頭能幾¶日
六年留滯鄧州城¶
　　　過希顔故居四首¶
缺壺聲裏短歌行星斗闌干醉膽横虎視鷹揚何處¶在
道邊孤冢可憐生¶
鶴蓋成隂着處同一時人物酒盃中臣門如市心如¶水
<pb:KR4d0420_WYG_011-21a>
世俗論(平/聲)量恐未公<md:KR4d0420_SBCK_011-17a>¶暮去朝來萬化途飛揚䟦扈亦區區劇談不盡平生¶意
能有精㣲入夣無¶
把臂論交分最深三夫成虎古猶今百年唯有區區¶在
地下纔應識此心¶
　　　雜著九首¶
萬期流轉不須㬰物物觀來定有無玉席紙衣仝一¶盡
枉將白骨計榮枯
<pb:KR4d0420_WYG_011-21b>
鳬短何如鶴有餘非魚誰謂子知魚一枝莫作鷦鷯¶看
水擊三千不羡渠¶
太虛空裏一遊塵造物雖工未易貧臧獲古來多鼎<md:KR4d0420_SBCK_011-17b>¶食
可能夷叔是飢人¶
青蓋朝來帝座新豈知衛瓘是忠臣洛陽荆棘千年¶後
愁絶銅駞陌上人¶
六國孱王走下風神人鞭血海波紅無端一片云亭¶石
殺盡蒼生有底功
<pb:KR4d0420_WYG_011-22a>
天上河源地上流黄金浮世等閑休埋愁不着重泉¶底
儘向人間種白頭¶
泗水龍歸海縣空朱三王八竟言功圍棊局上猪奴¶戯
可是乾坤鬭兩雄¶
昨日東周今日秦咸陽煙火洛陽塵百年蟻穴蜂衙<md:KR4d0420_SBCK_011-18a>¶裏
笑煞崑崙頂上人¶
半紙虛名百戰身轉頭髙塜卧麒麟山間曽見漁樵¶說
辛苦凌煙閣上人
<pb:KR4d0420_WYG_011-22b>
　　　戚夫人¶
鴻鵠冥冥四海飛戚夫人舞淚霑衣無端恨殺商山¶老
剛出山來管是非¶
　　　題山谷小艶詩¶
法秀無端㑹熱謾笑談真作勸滛看只消一句脩脩¶利
李下何妨也整冠¶
　　　家山歸夣圗三首<md:KR4d0420_SBCK_011-18b>¶别却并州已六年眼中歸路直於弦春晴門巷桑榆¶緑
<pb:KR4d0420_WYG_011-23a>
猶記騎驢掠社錢¶
繫舟南北暮雲平落日滹河一線明萬里秋風吹布¶袖
清暉亭上倚新晴¶
遊騎北來塵滿城月明空照漢家營巻中正有家山¶在
一片傷心畫不成¶
　　　四皓圗¶
身墮安車厚幣中白頭塵土涴西風當時且不山間¶老
羽翼區區有底功
<pb:KR4d0420_WYG_011-23b>
　　　雜著<md:KR4d0420_SBCK_011-20a>¶老<md:KR4d0420_SBCK_012-1a>¶優慣著沐猴冠却笑傍人被眼謾造物若留殘喘在
我儂試舞你儂看
　
　
　
　
　遺山集巻十一

<pb:KR4d0420_WYG_012-1a>
欽定四庫全書
　遺山集巻十二¶　　　　　金　元好問　撰
　　七言絶句
