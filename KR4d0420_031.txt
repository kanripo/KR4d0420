# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:27.879226
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0529-031遺山先生文集-卷第三十一.
<pb:KR4d0420_SBCK_031-1a>¶
遺山先生文集卷第三十一¶
　墓銘碑表¶
　　　　清凉相禪師墓銘¶
清凉唐廢寺大定中第一代琇公開荆&KR0068;立之在¶
两山間&KR0004;無&KR0001;知名琇殁後遂虗席乆之西岩徳¶
來居徳軰流中號為楚楚者又屏山李公為之護¶
持苟可以用力則無不至而亦竟無&KR0001;成盖又一¶
&KR0175;傳而得吾西溪師西溪道行清實臨濟一枝以¶
北向上諸人至推其餘以接物則又以為大夫士¶
之賢而文者也山中人舊熟師名及受請無賢不¶
<pb:KR4d0420_SBCK_031-1b>¶
肖皆喜曰相禪師來清凉不寂寞矣當是時諸禪¶
方以貲雄相夸齋皷粥魚之聲殷然山谷間清凉¶
儉㣣僻左僅庇風雨石田不能百畒師一顧盻而¶
雲山為之改色向之相夸者皆自是缺然矣師諱¶
弘相出於沂水王氏㓜即棄其家為佛子事沂州¶
普照僧祖照年十九以誦經通得僧服乃恣讀内外¶
書凡十年多所䆒觀聞虗眀亨和尚住普照道價¶
重一時乃盡棄所學而學焉虗眀知其不凡欣然¶
納之又十年乃佩其印出世住鄭州之大&KR0116;嵩山¶
之小林沂州之普照最後住清凉師勤於接納有¶
<pb:KR4d0420_SBCK_031-2a>¶
諮决之者為之徴詰開示傾囷倒廪無復餘地故雖¶
退居謝事而學者益親之以某年月日示疾終於¶
&KR0397;室閱世六十有四夏坐四十有六所度十人曰¶
義曰詰而為上首所證三人曰&KR0139;今嗣師席曰静¶
曰雋所著文集三曰歸樂曰退休曰清凉并録一¶
卷傳諸方&KR0139;等以某年月日奉師遺骨塔扵西溪¶
之上以状来乞銘凡此皆状所言也&KR0004;予末識師¶
有傳其詩與文來者子愛其文頗能道所欲言詩¶
則清而圓有晚唐以來風調其深入理窟七縱八¶
横則又於近世詩僧不多見也及登其堂香火間¶
<pb:KR4d0420_SBCK_031-2b>¶
有程沂州戩名幡問之侍者云師與程逰甚欵殁¶
後歳時祀之子用是與之交嘗同逰蘭若峰道中¶
談避㓂時事師以為凡出身以對世者能外生死¶
然後能有所立生死雖大事視之要如翻覆手然¶
則坎止流行無不可者此須從静功中來念念不¶
置境當自熟耳時小雪後路峻而石滑師巳老力¶
不能自持足一跌翻折而墜同行者失聲而莫能¶
救直下数十尺僅礙大&KR0035;而止予驚問寜有所損¶
否師神色自若徐云學禪四十年脚跟乃為石頭¶
所勘聞者皆大&KR0015;然亦歎境熟之言果其日¶
<pb:KR4d0420_SBCK_031-3a>¶
用事而不妄也予嘗論師之為人欵曲周宻而疾¶
&KR0086;太甚人有不合理者必大数之怫然之氣不能¶
自掩平居教學者禪道㣲矣非專一而静則决不¶
可入世間學謾廢日力耳及自為詩則言語動作¶
一切以寓之至食息頃不能忘此為不可暁者今¶
年西堂成約予來習静度此夏比亰師歸而師殁矣¶
惜予欲叩其&KR0001;知而不及也乃為之銘曰¶
　理性與融物迹與通不雷不霆有聲隆隆宴坐¶
　中林&KR0340;藿不充朝詩有瓢暮詩有筒澹其無心¶
　愈出愈工䖏順而老安常而終&KR0116;海虗舟莫知¶
<pb:KR4d0420_SBCK_031-3b>¶
　&KR0001;窮嘗試臨西溪楫層峯萬景前陳而白塔屹¶
　乎其中悠然而雲泠然而風頽然而石欝然而¶
　松彼上人者且未冺其音容孰亡孰存孰異孰¶
　同招歸来而不可待耿月出&KR0006;山空¶
　　蕐嚴&KR0299;大士墓銘¶
師諱惠寂姓王氏西河陽城里人為童子時白其¶
父求出家父定以一子故難之及長扵佛書無不¶
讀授蕐嚴法界觀扵汾州天寧寳和尚父殁乃祝¶
&KR0288;居孝義之夀聖時年已五十有一矣崇慶&KR0004;以¶
㤙例得僧服俄賜紫遂主信公講席學者日盈其¶
<pb:KR4d0420_SBCK_031-4a>¶
門避兵南來居汝州之普照又遷南陽之鄂城師¶
以蕐嚴為業手抄全經日誦四怢為課旣客居徒¶
衆觧散獨䖏土室中而不廢講說人有問之者云¶
吾為龍天說耳龕前叢竹旣枯而蕐随采随生人¶
以為道念堅固之感正大丙戌九月五日夜說世¶
界成就品明日以偈示衆告以寂㓕之意旦曰何¶
從而來何從而去扵是右脇而化夀七十有九會¶
塟萬人&KR0001;得舎利及它靈異甚多此不具録起塔¶
扵普照華嚴廣陽之大聖舞陽之弘教傳法界觀¶
四人祖登法昌福柔尼了過落&KR0288;三人辛卯夏四¶
<pb:KR4d0420_SBCK_031-4b>¶
月昌等因比丘尼浄蓮求予銘其墓蓮即道學郝¶
葉縣之甥父尉南陽秩滿棄官翁媪及諸弟如漢¶
上龐禪家說師平生扵禪那有&KR0001;得故不與他義¶
學僧同其言不妄也乃爲之銘銘曰¶
　大方無隅渉迹則偏攝一&KR0704;法歸頓漸圓究竟¶
　云何且實且權彼上人者言外之傳扵華嚴海¶
　爲大法舡一龕宴居幽祗滿前曽是枯株秀頴¶
　欝然靈塔相望有光燭天鈴音演法普爲大千¶
　　　　墳雲墓銘¶
南陽靈山僧法雲徃在鄉里時巳棄家爲佛子遭¶
<pb:KR4d0420_SBCK_031-5a>¶
歳飢乃能為父母&KR1966;車就食千里母亡廬墓旁三¶
年號哭無時父殁亦然山之人謂之墳雲旌其孝¶
也元光二年冬十二月夜中僧給詣師求講法界¶
觀明旦出門見庵旁近&KR0040;雪皆成花大如杯盌状¶
居民聞之老幼畢集其在塼瓦上者皆持去文士¶
為賦詩道其事又山之東水泉不給用講學者患¶
之一日寺西岩石間出一泉衆謂純孝之報也世¶
之桑門以割愛為本至視其骨肉如路人今師孝¶
其親者乃如此然則學佛者亦何必皆棄父而迯¶
之然後為出家耶師臨汾人姓劉氏七歳不茹葷¶
<pb:KR4d0420_SBCK_031-5b>¶
十一出家于洪洞之圓明師僧智真二十五且戒¶
受義學於廣化僧慧學禪於韶山義公來南陽主¶
崇勝之觀音院住靈山為之起報㤙寺以正大三¶
年冬十二月十五日夀六十四示疾而化弟子四¶
人覺懿行思行了為上首明年起塔於山前劉鄧¶
州光父師鄉曲也知師為詳托予銘其墓予以劉¶
為不妄許可者乃為之銘銘曰¶
　僧雲之來晋臨汾六年居廬哭親墳地泉觱沸¶
　天花紛孝聲香如世普薰何以表之今有文¶
　　　　孫伯英墓銘¶
<pb:KR4d0420_SBCK_031-6a>¶
伯英在太學時&KR0001;與逰皆一時名士故相程公日¶
新判河南伯英居門下甚愛重之貞祐&KR0004;中原受¶
兵朝廷隔純府治中髙庭玉獻臣接納竒士号為¶
衣冠龍門大尹復興惎之㑹有為非語者云治中¶
結客&KR0005;據河以反遂為尹&KR0001;構凢&KR0001;與徃来者如¶
雷淵希顔王之竒士衡辛愿敬之俱䧟大獄危有¶
一網之禍伯英出入府寺人為出死力者多故得¶
先事遁去依殷輔之商州變姓名從外家稱道人¶
王守素會赦乃歸貞祐丙子予自太原南渡故人¶
劉昻霄景玄愛伯英介予與之交因得過其家登¶
<pb:KR4d0420_SBCK_031-6b>¶
壽樂堂飲酒賦詩尊爼間談&KR0015;有味使人久而不¶
厭伯英時年四十許困名埸巳乆重為世故之&KR0001;¶
摧折稍取荘周列禦㓂之書讀之視世味盖漠然¶
矣子意其本出&KR0005;家氣甚髙巳折節為書生束以¶
詩禮優柔饜飫偶以緼籍見名其&KR0625;&KR0625;不能平者¶
時一發見如縛虎之急一怒故在世巳亂天下事¶
無可為思得毁裂冠冕投&KR0481;山海以髙蹇自便日¶
暮途逺倒行而逆施之古人或為抱関或仕執翿¶
或妄從慱徒賣漿者㳺其畫皆出扵無&KR0147;頼之至¶
耳非本志也又明年客有来崧山者云伯英其為¶
<pb:KR4d0420_SBCK_031-7a>¶
黄冠師矣正大庚寅十月十九日殁于亳之太清¶
宫春秋五十有一因即其地塟之始祖堅國&KR0004;以¶
軍功贈龍虎衛上&KR0005;軍隴州刺史祖汝楫武畧&KR0005;¶
軍魯山令父鈞武義&KR0005;軍昌州塩使司判官室劉¶
氏前殁子璋壻同郡王好禮伯英初名&KR0022;傑後改¶
天和孫氏雄州容城人居雒陽四世矣銘曰¶
　馬逸覂駕犢徤破車覇畧&KR0001;貪世議之拘我足¶
　天衢彼責守閭我材明堂彼求侏儒&KR0214;&KR0214;之與¶
曺而昧昧之與居俱腐草木孰別以區千百載¶
　而下或有攓蓬而問者又焉知其輕世肆志自¶
<pb:KR4d0420_SBCK_031-7b>¶
放於方之外以耗壮心而老歳月歟¶
　　　　紫虗大師于公墓碑¶
有為全真之言者衛致夷状其師离峯子之行請¶
予為墓道碑曰始吾离峯子事長生劉君年未二¶
十便能以苦行自立丐食齊魯間雖腐敗委棄蠅¶
蚋之餘食之不少厭不置廬舎為定居計城市道¶
&KR0151;遇昏莫即止風&KR0040;寒暑不䘏也吾全真家禁睡¶
眠謂之煉隂魔向上諸人有脇不沾席数十年者¶
吾离峯子行丐至許昌&KR0009;止岳祠通夕疾走環城¶
数周日以為常其堅忍&KR0124;如此嘗立城門之側有¶
<pb:KR4d0420_SBCK_031-8a>¶
大車載槀秸而過者槀觸其鼻忽若有&KR0001;省懽喜¶
踴躍不能自禁為一老師鎻閉空室中三日乃止¶
&KR0004;不知書自是日誦数百言示之老荘隨讀隨講¶
如迎刃而觧不数年偏通内外學作為歌詩伸紙¶
引筆&KR0004;若不經意皆切扵事而合扵理學者至今¶
傳之為人偉儀觀&KR0266;量寛慱世俗毀譽不以関諸¶
心獨於周急&KR0071;困解衣輟食恒若不及也南渡後¶
道價重一時京師貴㳺聞師名奔走承事請為門¶
弟子者不勝紀正大中&KR0013;㫖提點亳州太清宫賜¶
紫虚大師离峯子之平生大畧如此致夷&KR0005;以某¶
<pb:KR4d0420_SBCK_031-8b>¶
年月日塟師於洛陽長生觀吾子嘗許以銘幸卒¶
成之予在三鄊時盖嘗望見离峯子扵衆人之中¶
及官東南离峯子亦嘗寓書求子為録章封事予¶
雅知若人樂與吾属㳺思欲叩其&KR0001;知而末果也¶
且致夷求予文有年矣今年復自聊城走数百里¶
及予扵濟上待之者又累月予病&KR0180;於筆墨若謂¶
有疑扵其師者然予於离峯子何疑哉予聞之今¶
之人全真道有&KR0145;扵佛老之間故其憔悴寒餓痛¶
自黥劓若枯&KR0299;頭陀然及其有得也&KR0035;林水鳥竹¶
木瓦石之&KR0001;感觸則能事頴脫■律自解心光燁¶
<pb:KR4d0420_SBCK_031-9a>¶
然普照六合亦與頭陀得道者無異故嘗論之夫¶
事與理偕有是理則有是事三尺童子以為然然¶
而無是理而有是事載於書接見扵耳目徃徃有¶
之是三尺童子不以為然而老師宿學有不敢不¶
以為然者予譔夷堅志有平居未嘗知&KR0039;畫一旦¶
作偈頌肆口成文深入理窟者三数人黥卒販夫¶
且然况念念在道者乎張内翰敏之离峯子旧也¶
叙其歌詩曰師自以其言為道之棄物今所以傳¶
者欲知此老林下百&KR2178;塵中㡬蛻耳又曰悠然而¶
風鳴汎然而谷應彼區區者或以律度求我是按¶
<pb:KR4d0420_SBCK_031-9b>¶
天&KR0284;以宫商而責渾沌之尠丹青也吾友孫伯英¶
河洛名士在太學日出髙河南獻臣之門若雷希¶
顔渊辛敬之愿劉景玄昻霄其人皆天下&KR0223;伯英¶
與之㳺頭角嶄然不甘落其後一見師即北面事¶
之竟為黄冠以殁張予所敬而孫子所愛也二君¶
子旦然予於离峯子何疑哉乃為之銘离峯子諱¶
道&KR0139;出於文登于氏&KR0004;&KR0046;觀津女几之&KR0669;花平過¶
洛陽得劉君舊廬葺居之是為長生觀住太清宫¶
三年避壬辰之兵於盧氏&KR0238;水公迎致鄧下俄以¶
疾終春秋六十有五离峯其自号云¶
<pb:KR4d0420_SBCK_031-10a>¶
分食鷄豚託䖏鼯蛇視身㓂讐自干&KR0431;羅樂有加¶
耶年可遐耶所持者狹而所&KR0023;奢耶豈無考槃在¶
澗之阿木茹草衣&KR3767;來天和急而張之弦絶柰何¶
學道之難成使人咨嗟曰婦姑勃磎交䘮則多千¶
日之功或棄於毫末之差彼避險而就夷皆實而¶
趍蕐拱璧以先駟馬不免於道夸若人者不潰於¶
流不磷於磨始於同氣關弓終以大方為家頋雖¶
有墓於此安知其不冠青雲而佩飛霞也耶¶
　　　天慶王尊師墓表¶
尊師諱志常姓王氏恒心道人其自号也世為秀¶
<pb:KR4d0420_SBCK_031-10b>¶
容西山水馬里人年十六七許時牧牛羊田間一¶
道人曰來相就旣與之熟問汝肯隨我徃天壇否¶
天壇神仙洞府勝似此間師雖㓜聞之頗亦愛樂¶
道人者即挈之而西是日薄暮至一城忽失道人¶
所在問其地乃濟源也又問去天壇遠近人云百¶
餘里耳師自度無所歸明日徑徃入陽䑓宫道衆¶
問所以來師具言道衆駭其為異人挈之能一日¶
千里是夙有仙分留為香火童子八年乃歸父母¶
謂其死已乆悲喜交集因送之天慶觀事王大用¶
佐材尊師資禀重厚不妄言&KR0015;冠服朴素若不以¶
<pb:KR4d0420_SBCK_031-11a>¶
世累為懷而内敏殊甚間讀史傳略知古今成敗¶
留意醫藥必以先&KR0001;驗者告之天慶唐以来福地¶
廢扵貞祐之兵及官府立尊師率其屬力為崇建¶
規制峻整遂為一州之冠兵間&KR0064;骨狼藉無復&KR0053;¶
&KR0287;宣撫使劉公易假師縁契為哀丘而&KR0021;之州里¶
&KR0057;歸重焉尊師生大定壬午又&KR0175;閲二十九年顔¶
渥丹湏眉皓白飲食如少壮人客至與談承平故¶
事歴歴可聽識者謂異人得師童丱中必謂他日¶
為受道之噐故置之仙聖&KR0001;廬敦龎&KR0132;艾今旣效¶
矣以庚戌冬十一月十有八日沭浴易衣召弟子¶
<pb:KR4d0420_SBCK_031-11b>¶
告以後事留頌而逝某日寧神扵州西北原守冲¶
等為植碑予用&KR0001;知者為之銘¶
　銘曰¶
　至人翩翩坐凌八遐惟其識&KR0004;平扵芻牧故不¶
　以長房縮地而為夸道之&KR0001;存不扵㤗奢必有¶
　敦龎&KR0132;艾之士乃克&KR0018;荷彼浮偽而&KR0075;采我悃¶
　愊而無&KR0160;道如自擇當孰舎耶使大方之家而¶
　無若人亦奚貴扵大方之家¶
　　　　冲虗大師李君墓銘¶
其&KR0140;也全其守也專以人合天以極乎自然若人¶
<pb:KR4d0420_SBCK_031-12a>¶
者吾不知其&KR0299;㓕為樂如佛子之順世縁耶抑&KR0005;¶
乘冷冷之風化栩栩之蝶與至人而仙也¶
　　　　通真子墓碣銘¶
通真子諱志安字彦容出於陵川秦氏大父諱事¶
軻通經慱古工作大字為州里所推重父諱畧字¶
簡夫中&KR0010;困於名塲即以詩為專門之學自号西¶
溪道人詩殊有古意苦於琱斵而無迹可㝷當代¶
文士極稱道之生二子通真其長也自蚤&KR0010;趣尚¶
髙雅三舉進士而於得䘮澹如也避亂南渡西溪¶
年在喜惧親旧以禄養為言不獲已復一試有司¶
<pb:KR4d0420_SBCK_031-12b>¶
至御簾罷歸正大中西溪下世通真子巳四十遂¶
致家事不問放浪嵩少間取方外書讀之以求治¶
心養性之實於二家之學有&KR0001;疑質諸禪子乆之¶
猒其推堕滉&KR0222;中而無可徴詰也去從道士㳺河南¶
破北歸遇披雲老師宋公於上黨畧数語即有契¶
嘆曰吾得歸宿之&KR0001;矣因執弟子禮事之受上清¶
大洞紫虗等籙且求道藏書縦觀之披雲爲言䘮¶
亂之後圖籍散落無㡬獨&KR0249;州者僅存吾&KR0082;力紹¶
絶業鋟木宣布有可成之資第未有任其責者耳¶
獨善一身&KR0154;若與天下共之通真子&KR0175;拜曰¶
<pb:KR4d0420_SBCK_031-13a>¶
　受教乃立局二十有七役工五百有竒通¶
校書平陽玄都以総之其於三洞四輔萬八千餘¶
篇&KR0024;完訂正出於其手者為多仍増入金蓮正宗¶
記&KR0196;霞録繹仙&KR0276;仙等傳附焉起丁酉盡甲辰中¶
間奉&KR0013;¶
朝㫖借力貴近牽合&KR0024;綴百萬並進卒至扵能事¶
頴脱真風遐布而通真子之道價益重於一時矣¶
通真子記誦該洽篇什敏捷樂扵提誨不立崖岸¶
居玄都埀十稔雖日課校讐其參玄學受章句自¶
逺方至者源源不絶他主師席者皆&KR0060;有望洋之¶
<pb:KR4d0420_SBCK_031-13b>¶
嘆寳藏既成之五月為徒衆言寳藏成壞事関幽¶
&KR0139;&KR0256;&KR0256;之間當有隂相者今人縁已竟吾其行乎¶
越二十有五日夜參半天無隂翳忽震電風烈大¶
木随(㧞/遽)沭浴易衣蛻形于所居之樗櫟堂得年五¶
十有七髙弟李志實等以某月日奉其衣冠寕神¶
扵天壇之麓披雲之命也所著林泉集二十卷行¶
扵代徃予先君子令陵川予始成童及識通真子¶
之大父閑居崧山與西溪翁為詩酒之友者十五¶
年通真子以世契之故與予道相合而意相得也¶
故志實軰百拜求為其師作銘今年春二月劉志¶
<pb:KR4d0420_SBCK_031-14a>¶
玄者復自濟上訪予新興冰雪沍寒䟦渉千里其¶
勤有足哀者乃為作銘使刻之松䑓其銘曰¶
昔在窮桑發真源鑿民耳目神始全遭罹元元¶
坤軸旋壊劫欲堕未開前道山絶業當時傳百¶
扵苾蒭了大縁若有人&KR0006;静以專嚮也易老固¶
&KR0004;筵玄綱力挽孰我先苦節終志孰我堅網羅¶
落簡手自編寒暑不廢朱黄研琅凾瓊笈閉九¶
渊垂芒八角星日懸司功㑹計盖上遷乃今出¶
鉼鳥飛翩安常䖏順古&KR0001;賢死而不亡豈其然¶
蕐陽九障名一焉豈不委形殆賓天為復延康¶
<pb:KR4d0420_SBCK_031-14b>¶
轉靈篇爲復蕋珠參七言爲復虎書校三元爲¶
復逸度論九玄寕當七祖歸枯禪松䑓有名鶴¶
　千年我相夫子非頑仙¶
　　　圓明李先生墓表¶
先生諱志源姓李氏邠之二水人㓜有至性宗黨¶
以孝稱年未三十考妣俱䘮因棄家入道師事玉¶
峯周君伐薪供水執&KR0229;不少倦積三数年周君憫¶
其勞使之㳺歷諸方至醴泉與同業■結茅以居¶
全真家樂與過客餌道院所徃至者如歸嘗歳飢¶
資用乏絶先生辟&KR0150;数旬以供給来者其先人後¶
<pb:KR4d0420_SBCK_031-15a>¶
巳&KR0011;此又十有八年乃築圜堵扵三水李氏家三¶
年人莫見其面周君知其有&KR0001;得也召之還&KR0206;遂¶
主玉峯觀并以法席付之号曰圓明子先生資禀¶
醇正寡扵言論行己接物始終如一時人以其仁¶
䘏周至故有慈孝之目周君亦以為無愧其名也¶
正大末関中受兵先生避地雒陽及河南破僑寓¶
東阿者数年&KR0004;周君以重陽煉化之地号活死人¶
墓者蕪殁巳乆毎&KR0082;葺居之歳甲午関輔畧定先¶
生乃縁其師雅意率法兄弟諸人分遣徒衆力為¶
經度之是為重陽成道觀營建未幾即召駕西還¶
<pb:KR4d0420_SBCK_031-15b>¶
先生旣老道價益重學者嚮慕過扵玉峯時以丙¶
午秋八月之五日春秋七十有一反真扵成道之¶
中堂以故即其地塟之眀年夏四月先生之同業¶
潘志元周志静門弟子陳志清来新興踵門致謁¶
以先生墓表為請曰吾圓眀老師營成道訖功&KR0005;¶
就太原謁文吾子期以秋七月即途而以事不果¶
行遺命吾属使必成夙志其眷眷于吾子者如是¶
聞吾子亦以普照范君幕府正之王君之故知其¶
名能不以文字使少見扵後乎子因問三子者圓¶
眀旣以名取我以文託我意其臭味必有相同者¶
<pb:KR4d0420_SBCK_031-16a>¶
其言句可得聞乎三子者曰圓眀臨終沭浴易衣¶
㑹法屬與之訣有求遺教者第告之以清净無為¶
不染不著而已巳而復求詩頌圓眀麾之曰吾平¶
生未嘗弄筆墨設強作一語非留病人間乎且近¶
世諸師文編逹者猶&KR0005;以為筌蹄况萬萬不相侔¶
者乎言終怡然而逝圓明平實如此何言句之有¶
哉予止之曰子休矣圓眀&KR0001;得吾得之矣乃為之¶
銘其銘曰¶
　舌吐而吞駟馬追奔孰愈扵目擊而道存夫惟¶
　不関鍵而閉是謂玄玄之門終南之原若人復¶
<pb:KR4d0420_SBCK_031-16b>¶
　其元始扵&KR0024;劓息黥乃今㧞本而塞源盖予許¶
　之以忘言之契故以其不言者而為知言¶
　　　　通玄大師李君墓碑¶
眀昌承安間文治已極天子思&KR0001;以敦本抑末厚¶
天下之俗既以經眀行修舉王磵逸賓張建吉甫¶
文商伯起軰三数公官使之矣至扵道家者流潔¶
己求志有可以賛清净之化者亦特徴焉最後得¶
通玄李君天下翕然以得人歸之盖君天質冲逺¶
蝉蜕俗外出入世典而無專門獨擅之蔽從容雅¶
道而無山林髙蹇之陋一時名士如竹谿党公世¶
<pb:KR4d0420_SBCK_031-17a>¶
傑黄山趙公文孺黄蕐王公子端皆以道義締交¶
扵君大丞相莘國胥公扵人物慎許可及為君作¶
賛至有百世清規之語則君之流品為可見矣君¶
諱大方字廣道世為汾西人父以醫為業母&KR0249;氏¶
妊十二月夣神人捧日照其室巳而君生弱不好¶
弄言語動作率非嬰児&KR0001;當有者家人異焉七歳¶
入道師冲佑觀道士郭師禮學有夙昔能日記千¶
言年十二以誦經通得度即辭師徃趙城讀書天¶
寧道院積力旣乆遂窮藏史之祕至扵六經百氏¶
之學亦稱淹通大定&KR0004;逰関中道風藹然有騫飛¶
<pb:KR4d0420_SBCK_031-17b>¶
不群之目講師郝君道夲名重一時一見君即以¶
大噐許之及郝&KR0013;召君佩上清三洞祕籙主&KR0576;秦¶
雍者餘二十年奉和七年春詔以君提&KR0039;中都太¶
極宫事賜号體玄大師俄&KR0013;㫖以祈嗣設大醮君¶
嚴恭科禁方士誕幻之語未嘗一出諸口徒以精¶
誠感通遂有萬鶴下臨之應百官表賀文士亦多¶
賛詠召對稱㫖又召入禁中訪道君儀觀秀&KR0646;占¶
對詳雅玄談舋舋聽者忘倦章宗特敬異之衛紹¶
王大安&KR0004;召君馳驛詣嶽瀆投金龍玉冊爲民求¶
福賜雲錦羽衣仍佩金符加号通玄大師&KR0001;至靈¶
<pb:KR4d0420_SBCK_031-18a>¶
應昭著此不具載真祐南渡君還居郷邑因自号¶
北山退翁莘公鎮平陽以歳旱請君致禱車轍未¶
旋而澍&KR0040;霑足時人以神人許之壬午秋避兵清¶
凉山一日布卦得剥之上九嘆曰吾行矣眀日㳺¶
&KR0016;至擁老㓜萬人下山君為門弟子元慶言吾&KR0005;¶
安歸乎朝家以我為有道者猥以徴書見及寧當¶
&KR0018;之耶而軰第徃母念我為也乃䇿杖入深谷臥¶
大龕下怡然而逝春秋六十有四實元光元年九¶
月二十二也兵退元慶等奉公衣冠塟扵某&KR0001;癸¶
卯冬予自燕都還太原道出范陽君之族孫閔持¶
<pb:KR4d0420_SBCK_031-18b>¶
蕭練師公弼&KR0001;録事跡以墓表見屬曰吾祖墓木¶
己拱而旌紀寂寥誠得吾子譔述以著金石&KR0019;永¶
乆死不恨矣敢百拜以請某謝曰自予為舉子時¶
熟君名&KR0082;造其門然以愚㓜未敢也幸當以不腆¶
之文託君以傳其何敢辭乃為論次之¶
其銘曰¶
　䖏士素隠方士誕荒天厚通玄&KR0140;之玄綱相彼¶
　少㣲出此兾方姑射之山草木有光可陽可隂¶
　以柔以剛千仞壁立屹乎堂堂雖有栱壁駟馬¶
　不失其燕䖏之常巨浸稽天一簣莫障&KR0001;謂伊人¶
<pb:KR4d0420_SBCK_031-19a>¶
　柴立中央自古皆有死獨有道者爲不亡望君¶
蓬莱海日蒼凉千年一歸裴囘故鄉勒銘墓石¶
　維以志衣冠之藏¶
　　　藏雲先生&KR0061;君墓表¶
先生諱從義字用之族&KR0061;氏世爲虞郷著姓母娠¶
十二月而生且有神光照室之異㓜沉黙不好爲¶
童子劇及長儀觀秀&KR0646;音声如鍾識者知其不凡¶
年十九入道師事玉峯胡先生于金玉峯道風儒¶
業名動京師年八十章宗特徴授禮官先生盡傳¶
其學通經史百家旁及釋典亦稱該洽而扵易學¶
<pb:KR4d0420_SBCK_031-19b>¶
盖終身焉&KR0004;親舊以先生龍蟠鳯翥有雲漢之望¶
勸之就舉&KR0223;先生薄扵世味不之屑也中條靈峯¶
觀唐賢羅通舊&KR0046;&KR0010;乆頽圯不庇風&KR0040;先生率同¶
志麻長官平甫共葺之命髙弟喬知先象之居焉¶
結茅此山之王官谷近司空表聖休休亭故基是¶
為藏雲道院先生因以藏雲自号種竹餘三十畒¶
山由二頃足充賓客之奉先生道價旣重州郡長¶
吏到者率詣山門致謁禮部閑閑趙公周臣内翰¶
屏山李公之純毎見必厚相慰藉互以詩什為贈¶
中朝名勝如史季先王隆吉羅鳴道李欽止吉仲¶
<pb:KR4d0420_SBCK_031-20a>¶
&KR0266;馬元章王可道許徳臣元禮昆季皆就傳易道¶
自餘成業于先生之門者又不知㡬何人矣先生¶
資樂易行己接物得扵吾孔孟書者為多事母孝¶
故生平未嘗逺出母年九十終扵隠&KR0001;塟&KR0021;如禮¶
州里稱焉里中&KR0012;㓜不能自存者先生&KR0053;養之躬¶
自教督使有受學之漸旣長又為之婚娶如是十¶
餘軰其後俱有&KR0001;成雅好醫術病者來以藥請頼¶
以全濟者甚衆兵後&KR0010;飢民無&KR0001;扵糴盡出餘粟¶
以贍貧者或時出鄉人争延致之談經誦道言&KR0015;¶
彌日凡今世道家祭醮章奏皆鄙而不為嘗獨行¶
<pb:KR4d0420_SBCK_031-20b>¶
山間遇異人自稱衡岳主者䔥正之謂先生三世¶
學道乃今有成吾扵蓬山仙註院見吾子名氏&KR0077;¶
後當為孝㢘貞凈仙人代鄭雲叟為少室伯主司¶
真洞天言訖失&KR0001;在然先生自以為不敢當也正¶
大甲申朔方兵&KR0175;畧蒲觧先生避亂山陽史華國¶
家巳而保聚&KR0013;攻先生義不受辱頋謂弟子言吾¶
徃矣乃閉息&KR0095;室中怡然而逝年六十六時二月¶
十有四日也猶子致中等塟之山麓之南&KR0001;著易¶
畧釋列子章句荘子畧觧雲菴妙&KR0223;方傳扵世始¶
予罷内鄉致中介扵劉鄧州光甫丐予文以表先¶
<pb:KR4d0420_SBCK_031-21a>¶
生之墓及官京帥見閑閑公亦以為言并以挽詩¶
見示朔南䘮亂因循未暇而予心未始忘也丁未¶
春芮城李&KR0022;彦過吾州&KR0022;彦先生鄉曲與之㳺甚¶
欵用是重以斯文為請予問&KR0022;彦藏雲&KR0001;以為天¶
下&KR0001;髙可得聞乎&KR0022;彦言蔵雲&KR0046;節可以配古人¶
而&KR0266;量可以奉至尊吾不知其他予捧手曰有是¶
哉乃為次第之其銘曰¶
　山澤與之&KR0751;通味與之膄翩翩獨征逰物之初¶
　謂當風岸絶出而莫可接乃温&KR0006;其玉如以君¶
　為黄冠師耶合煉之刀圭禳禬之綿蕝又非句¶
<pb:KR4d0420_SBCK_031-21b>¶
　漏令㓂謙之之徒况乞靈扵緑嚢進技扵黄&KR0237;¶
勸義人倫之先盡驩菽水之餘洗心有經先天¶
有圖絶學我傳宿惑爾祛以君為縫掖生耶胡¶
　不繁文以拘而脂膏以濡嗒焉尸居奮而亨衢¶
塞為瓠壼震驚八區其卷其舒其知其愚之人¶
　也吾無以命之殆方内之外而方外之内者歟¶
　　　告山贇禪師塔銘¶
龍興汴禪師為予言汴落&KR0288;扵告山䝾公承事五¶
六年始避兵而南北歸贇公去世巳乆師生扵正¶
隆&KR0004;而殁扵興定之未年年過六十但以䘮亂之¶
<pb:KR4d0420_SBCK_031-22a>¶
後時軰凋䘮師之行事無從攷按至扵卒塟時日¶
亦不能知今&KR0001;知者特某甲未南渡時事耳吾子¶
嘗試聴之師諱法贇出扵兖州俟氏自㓜出家事¶
嵫陽眀首座大定間以誦經通得僧服即以義理¶
之學從事根性頴利同學者少&KR0001;及㳺&KR0153;扣詰洞¶
見深祕得法扵告山明和尚嗣法靈岩才師即大¶
名曽孫也出世住告山方世路清夷禪林&KR0100;則未¶
改師道風藹然為諸方&KR0001;重&KR0175;住兖州之普照州¶
倅信都路公宣叔文翰之外兼渉内與與師為淘¶
汰之友師開堂宣叔具文䟽朝服施敬継為先大¶
<pb:KR4d0420_SBCK_031-22b>¶
夫薦冥福禮有加焉其爲中朝名勝&KR0001;推服如此¶
汴老矣尚能記師況嘿自守不以文字言語驚流俗¶
爲門戸計住持下務營造學者雖多迄無授記者¶
行義如是而使之随世磨㓕門人弟子寔任其責¶
&KR0060;不自揆度敢以譔述爲請幸吾子惠顧之不肖¶
交扵汴公者三十餘年矣汴南遷後嗣法虗眀亨¶
公在法兄弟最後蒙印可扵臨濟一枝亭亭直上¶
不爲震風淩雨之&KR0001;摧偃龍興焚蕩之餘破屋数¶
椽日與殘僧三四軰灌園自給不肯輕傍時貴之¶
門子嘗以五言贈之有大道疑髙謇禪枯耐寂寥¶
<pb:KR4d0420_SBCK_031-23a>¶
盖頭茅一把繞腹蔑三條之句意其&KR0012;峻自㧞如¶
此必有&KR0001;從來循流測源乃今知&KR0001;自矣因畧記¶
贇公遺事故兼及之歳丁巳夏五月二十有五日¶
河東人元某書¶
遺山先生文集卷第三十一¶
<pb:KR4d0420_SBCK_031-23b>¶
<pb:KR4d0420_SBCK_031-23b>¶
