# -*- mode: mandoku-view -*-
#+TITLE: 遺山集
#+DATE: 2015-09-23 10:25:38
#+PROPERTY: JUAN 1

<md:KR4d0420_SBCK_001-1a>¶
一¶　　　　　　金　元好問　撰¶
　　古賦¶
　　　秋望賦¶
步裴回而徙倚放吾目乎高明極天宇之空曠閲¶嵗律
之崢嶸于時積雨收霖景氣肅清秋風蕭條¶萬籟俱鳴
菊鮮鮮而散花鴈杳杳而遺聲下木葉¶於庭臯動砧杵
於蕪城穹林早寒隂崖晝㝠濃澹¶霏拂繞白紆青紛叢
<pb:KR4d0420_WYG_001-1b>
薄之相依浩霜露之巳盈送¶蒼蒼之落日山川鬱其不
平瞻彼轘轅西走漢京<md:KR4d0420_SBCK_001-1b>¶虎踞龍蟠王伯所憑雲烟慘其
動色草木起而為¶兵望崧少之霞景𣺌浮丘之獨征汗
漫之不可與¶期竟老我而何成挹清風於箕潁高巢由
之遺名¶悟出處之有道非一理之能并繄南山之石田
維¶景略之所耕老螭盤盤空谷淪精非雲雷之一舉¶將
草木之偕零太行截天大河東傾邈神州于西¶北怳風
景於新亭念世故之方殷心寂寞而潛驚¶激商聲于寥
<pb:KR4d0420_WYG_001-2a>
廓慨涕泗之緣纓吁咄哉事變於己¶窮氣生乎所激豫州
之土復於慷慨擊節之誓西¶域之侯起于窮悴傭書之筆
諒生世之有為寧白<md:KR4d0420_SBCK_001-2a>¶首而坐食且夫飛鳥而戀故鄉嫠婦
而憂公室豈¶有夷墳墓而剪桑梓視若越肥而秦瘠天人
不可¶以偏廢日月不可以坐失然則時之所感也非無¶候
蟲之悲至於整六翮而睨層霄亦庶㡬乎鷙禽¶之一擊¶
　　　蒲桃酒賦(并序/)¶
　　　劉鄧州光甫為予言吾安邑多蒲桃而人不知
<pb:KR4d0420_WYG_001-2b>
　　　有¶釀酒法少日嘗與故人許仲祥摘其實并米
　　　炊之¶釀雖成而古人所謂甘而不飴冷而不寒
　　　者固已¶失之矣貞祐中鄰里一民家避冦自山
　　　中歸見竹<md:KR4d0420_SBCK_001-2b>¶器所貯蒲桃在空盎上者枝蒂已乾
　　　而汁流盎中¶薰然有酒氣飲之良酒也蓋久而
　　　腐敗自然成酒¶耳不傳之秘一朝而發之文士
　　　多有所述今以屬¶子子寧有意乎予曰世無此
　　　酒久矣予亦嘗見還¶自西域者云大食人絞蒲
<pb:KR4d0420_WYG_001-3a>
　　　桃漿封而埋之未㡬成¶酒愈久者愈佳有藏至
　　　千斛者其説正與此合物¶無大小顯晦自有時
　　　決非偶然者夫得之數百年¶之後而證數萬里
　　　之逺是可賦也於是乎賦之¶其辭曰¶
西域開漢節迴得蒲桃之奇種與天馬兮俱來枝<md:KR4d0420_SBCK_001-3a>¶蔓千
年鬱其無涯(音/崖)歛清秋以春煦發至美乎胚¶胎意天以
美釀而飽予出遺法于湮埋索罔象之¶𤣥珠薦清明於
玉杯露初零而未結雲巳薄而仍¶裁挹幽氣之薫然釋
<pb:KR4d0420_WYG_001-3b>
煩悁于中懐覺松津之孤峭¶羞桂醑之塵埃我觀酒經
必麴蘖之中媒水泉資¶香潔之助秫稻取精良之材效
衆技之畢前敢一¶物之不偕艱難而出美好徒酖毒之
貽哀繄工倕¶之物化與梓慶之心齋既以天而合天故
無桎乎¶靈臺吾然後知珪璋玉毁青黄木災音哀而鼔
鐘¶味薄而鹽梅惟撣殘天下之聖法可以復嬰兒之<md:KR4d0420_SBCK_001-3b>¶未
孩安得純白之士而與之同此味哉¶
　　　新齋賦¶(并序/)
<pb:KR4d0420_WYG_001-4a>
　　　予既罷内鄉出居縣東南白鹿原結茅菊水之
　　　上¶聚書而讀之其久也優柔厭飫若有所得以
　　　為平¶生未嘗學而學於是乎始乃名所居為新
　　　齋且為¶賦以自警其辭曰¶
新之為說也在金曰從革在木曰從斤邱陵為山¶而惡
乎畫履霜堅氷而致于馴猶之於人則齊魯¶有一再之
漸狂聖由念否之分唯夫守一而不變¶者不足以語化
化之為神附陳迹以自觀悼吾事<md:KR4d0420_SBCK_001-4a>¶之良勤失壯嵗於俯
<pb:KR4d0420_WYG_001-4b>
仰竟四十而無聞聖謨洋洋¶善誨循循出處語黙之所
依性命道徳之所存有¶三年之至穀有一日之歸仁動
可以周萬物而濟¶天下靜可以崇高節而抗浮雲曽出
此之不知乃¶角逐乎空文倀北轅以適楚將疇問而知
津掩虛¶名以自夸適以増頑而益嚚我卜我居於淅之
濱¶方處隂以休影思沐徳而澡身蓋嘗論之生而知¶困
而學固等級之不躐憤則啓悱則發亦愚智之¶所均齋
戒沐浴惡人可以祀上帝潔巳以進童子¶可以遊聖門
<pb:KR4d0420_WYG_001-5a>
顧年嵗之未暮豈終老乎凡民已焉<md:KR4d0420_SBCK_001-4b>¶哉孰糟粕之弗醇
孰土苴之弗真孰昧爽之弗旦¶孰悴槁之弗春又安知
溫故知新與夫去故之新¶他日不為日新又新日日新
之新乎¶
　　　行齋賦¶(并序/)
　　　戊子冬十月長夀新居成仲經張君從予卜鄰
　　　得¶王氏之敗屋焉環堵蕭然不蔽風日君為之
　　　補罅¶漏治蕪穢蓋十日而後可居蓽門圭竇故
<pb:KR4d0420_WYG_001-5b>
　　　事畢舉¶取君子素其位而行之義名曰行齋而
　　　乞文於予¶予以為士之貧至於君極矣無禄以
　　　為養無田以¶為食無僮僕為之負販無子弟為
　　　之奔走無好事<md:KR4d0420_SBCK_001-5a>¶者為之謀緩急而助薄少率貲
　　　無旬日計泰然以¶閉戸讀書為業不以為失次
　　　而以為當然不以為¶怨不以為憂而又且以為
　　　樂也然則不謂之無媿¶其名也而可乎迺為賦云¶
賦分在人如物有常反鶴與鳬無益短長力有可¶乗勝
<pb:KR4d0420_WYG_001-6a>
天不祥福不盈睫一敗莫償莫難養心操存¶舍亡出入
無時兮莫知其鄉飽飢有時而激兮怒¶殆豢虎之貽殃
我思古人動靜有方靜以養虛剛¶以作彊辱以取汙愚
以退藏屹中立而不倚遡横¶潰而獨障直釣磻溪之魚
秃節單于之羊有漆身<md:KR4d0420_SBCK_001-5b>¶以為厲有披髮而為狂仕汙世
而執翿徇殊俗而¶解裳太阿存兼善之達緼袍有不求
之臧唯夫長¶劍大冠以揖讓人主之前者若固有故木
食澗飲¶雖至於勞筋骨而餓體膚者為無傷古有之居
<pb:KR4d0420_WYG_001-6b>
不¶隠者志不廣身不抑者志不揚士固有遯世而不¶復
見然愈揜而愈彰南山蒼蒼北風雨霜有蘭不¶彫俟春
而芳偉哉造物又將發吾子之幽光耶(太阿¶即阿/衡見文選)¶
　　五言古詩¶
　　　箕山<md:KR4d0420_SBCK_001-6a>¶幽林轉隂崖鳥道人迹絶許君棲隠地唯有太古¶雪人
間黄屋貴物外秪自潔尚厭一瓢喧重負寧¶所屑降衷
均義稟汨利忘智決得隴又望蜀有齊¶安用薛干戈㡬
<pb:KR4d0420_WYG_001-7a>
蠻觸宇宙日流血魯連蹈東海夷¶叔采薇蕨至今陽城
山衡華兩邱垤古人不可作¶百念肝肺熱浩歌北風前
悠悠送孤月¶
　　　緱山置酒(同内翰馮丈叔獻雷兄/希顔賦詩分韻得賔字)¶
靈宫肅清曉細栢含古春人言王子喬鶴馭此上¶賓白
雲山蒼蒼平田木欣欣登高覽元化浩蕩融¶心神西望
洛陽城大路通平津行人細如蟻擾擾<md:KR4d0420_SBCK_001-6b>¶爭紅塵蓬萊風
濤深鬢毛日夜新殷勤一杯酒媿¶爾雲間人
<pb:KR4d0420_WYG_001-7b>
　　　同希顔再登箕山¶
千年箕山祠蘿逕深以悄桂樹不復見秃䔩餘秋¶篠盤
盤盡絶頂石冢平木杪長風萬里來筋骸覺¶輕矯側身
望岩竇解衣憩林表是時夏春交野色¶亂青縹川光乍
明滅地脈互縈繞岡巒蟻垤出井¶邑蜂衙擾紅塵洛陽
昏白雲太行曉元功信㝠漠¶一覽疑可了悟彼東山人
胸中魯宜小¶
　　　光武臺<md:KR4d0420_SBCK_001-7a>¶
<pb:KR4d0420_WYG_001-8a>
東南地上游荆楚兵四衝游子十月來登高送長¶鴻當
年赤帝孫提劍起蒿蓬一顧滍水㫁再顧新¶都空雷霆
萬萬古青天看飛龍巋然此遺臺落日¶荒烟重誰見經
綸初指揮走群雄白水日夜東石¶麟㡬秋風空餘廣武
歎無復雲臺功¶
　　　潁亭留別(同李冶仁卿張肅子敬王/元亮子正分韻得畫字)¶
故人重分攜臨流駐歸駕乾坤展清眺萬景若相¶借北
風三日雪太素秉元化九山鬱崢嶸了不受¶陵跨寒波
<pb:KR4d0420_WYG_001-8b>
淡淡起白鳥悠悠下懐歸人自急物態¶本閑暇壺觴負
吟嘯塵土足悲咤迴首亭中人平<md:KR4d0420_SBCK_001-7b>¶林澹如畫¶
　　　㶏亭¶
春物巳清美客懐自幽獨危亭一徘徊翛然若新¶沐宿
雲淡野川元氣浮草木微茫盡楚尾平逺疑¶杜曲生平
逺游賦吟諷心自足朅來著世網抑抑¶就邊幅人生要
適情無榮復何辱乾坤入望眼容¶我謝羈束一笑白鷗
前春波動新緑
<pb:KR4d0420_WYG_001-9a>
　　　出京(史院得告歸/嵩山侍¶下)
從宦非所堪長告欣得請驅馬出國門白日觸隆¶景半
生無根著飄轉如㫁梗一昨隨牒來六月阻<md:KR4d0420_SBCK_001-8a>¶歸省城居
苦湫隘群動日蛙黽慚媿山中人團茅¶遂幽屏塵泥免
相涴夢寐見清潁矯首孤飛雲西¶南路何永¶
　　　元魯縣琴臺¶
荒城草木合破屋風雨侵千年一琴臺睠焉涕盈¶襟遺
愛食縣社公寧不堪任此臺即甘棠忍使無¶餘隂旁舍
<pb:KR4d0420_WYG_001-9b>
高以華大豪日捐金蒼雲𤣥武暮鬼物¶憑隂岑尚徳抑
𤣥虛墜典誰當尋我興薦寒泉百¶拜公來臨公來不能
知落日下飢禽懐哉空山裏¶鶴飛猿與吟當年于蒍歌
補衮一何深承平示得<md:KR4d0420_SBCK_001-8b>¶意獨能正哇淫君相此一時又
復悟良箴諛臣坐¶廢黜盍亦起幽沈蒲輪竟頽轂香艸
空深林寂寞¶授書室孤甥舉遺衾生平諒巳然薄俗矧
來今千¶山為公臺萬籟為公琴夔曠不竝世月露為知
音¶人間蹄涔耳巳矣非公心(元道州文編以元魯山為/元魯縣又臺今為𤣥¶武祠)
<pb:KR4d0420_WYG_001-10a>
(故及/之)¶
　　　㶏水(聞郾城張伯/玉訃音作)¶
㶏水復㶏水東望鴈行没殷勤一杯酒遥酹㶏亭¶月永
懐紫髯郎冠佩見突兀岩岩石青峙鬱鬱松¶秀發裴回
功名㑹脱落豪俠窟中州有士論指與<md:KR4d0420_SBCK_001-9a>¶雷李屈掛弓須
扶桑洗劍必溟渤皇天靳美器一¶世惜英物神交付㝠
漠生氣凜毛髮古來天下馬¶萬里入超忽良樂不竝世
燕市空駿骨狂歌叫秋¶雲北風撼林樾
<pb:KR4d0420_WYG_001-10b>
　　　雜著五首¶
稟氣寡所諧衣食固無端所業在農桑甘以辭華¶軒田
家豈不苦嵗功聊可觀帶月荷鋤歸裴回邱¶隴間曖曖
逺人村紛紛飛鳥還養真衡茅下庶無¶異患干遥謝荷
蓧翁躬耕非所嘆¶
守拙歸田園淹留自無成長吟掩柴門遂與塵事<md:KR4d0420_SBCK_001-9b>¶㝠素
月出東嶺夜景湛虛明揮杯勸孤影杯盡壺¶自傾遥遥
望白雲千載有深情
<pb:KR4d0420_WYG_001-11a>
榮叟老帶索原生納決屨邈哉此前脩久而道彌¶著人
生少至百每每多憂慮量力守故轍餘榮何¶足顧棲遲
固多娛㡬人得其趣¶
桃李羅堂前霜露榮悴之咄咄俗中惡人道每如¶兹冬
嶺秀孤松卓然見高枝提壺撫寒柯懐此貞¶秀姿願留
就君住終身與世辭¶
世短意恒多時駛不可追感彼栢下人泫然沾我¶衣運
生㑹歸盡彼此更共之理也可奈何一觴聊<md:KR4d0420_SBCK_001-10a>¶可揮酒中
<pb:KR4d0420_WYG_001-11b>
有深味情隨萬化遺西南望昆墟靈人¶侍丹池我無騰
化術帝鄉不可期且極今朝樂千¶載非所知¶
　　　古意二首¶
七嵗入小學十五學時文二十學業成隨計入咸¶秦秦
中多貴游㡬與書生親年年抱關吏空笑西¶來頻在昔
學語初父兄巳卜鄰跛鱉不量力强欲¶緣青雲四十有
牧豕五十有負薪寂寥抱玉獻賤¶薄倡優陳青衫亦區
區何時畫麒麟遇合僅一二¶饑寒㡬何人誰留章甫冠
<pb:KR4d0420_WYG_001-12a>
萬古徒悲辛<md:KR4d0420_SBCK_001-10b>¶桃李弄嬌嬈梨花澹丰容盈盈兩無語&KR0766;&KR0766;爭春¶風春
風何許來草木誰青紅天公亦老矣何意夸¶兒童昨夜
花正開今朝花巳空川流不肯駐併與¶繁華東楩楠千
嵗姿骯髒空谷中陽和不擇地亦¶復難為功本無兒女
心安用尤天公¶
　　　潁谷封人廟¶
洩洩潁谷雲瀜瀜潁川水封君去我久水雲自清¶美人
<pb:KR4d0420_WYG_001-12b>
言君善諫微意得鄭子特於悔悟時一語發¶天理大孝
動天地土苴及頑鄙反身而未誠善諫¶且敗矣如何千
載下乃與茅焦比我行潁川道永<md:KR4d0420_SBCK_001-11a>¶念負甘㫖願作頳尾
魴因之日千里¶
　　　贈答劉御史雲卿四首¶
舊聞劉君公學經發源深驊騮萬里氣聖途巳駸¶駸大
梁語三日副我夙所欽濂溪無比流此道日¶西沈百年
牛山水不復秀穹林南風雖寥寥聞絃¶猶賞音獨憐夸
<pb:KR4d0420_WYG_001-13a>
毘子一我無古今共學君所貪適¶道我豈任相酬無別
物徒有好賢心¶
阿京吾所畏早生號能文初無王家癖聲光自流¶聞此
行不虛來得接大小君信知珠玉淵足當羔¶鴈羣君家
有箕裘聖學待冊勲但使本根在枝葉<md:KR4d0420_SBCK_001-11b>¶復何云殷勤五
色筆未用摧千軍¶
學道有通蔽今人乃其尤温柔與敦厚掃滅不復¶留高
蹇當父師排擊劇冦讐真是未可必自私有¶足羞古人
<pb:KR4d0420_WYG_001-13b>
相異同寧復操戈矛春風入萬物枯枿¶將和柔克己未
有加歸仁亦何由先儒骨巳腐百¶罵不汝酬胡為文字
間刮垢搜瘢疣吾道非申韓¶哀哉涉其流大儒不知道
此論信以不我觀唐以¶還斯文有伊周開雲揭日月不
獨程張儔聖途同¶一歸論功果誰優戸牖徒自開膠漆
本易投九原¶如可作吾欲起韓歐<md:KR4d0420_SBCK_001-12a>¶老鶴何許來澹與孤雲同相值太虛室悠然復西¶東聖
學要深談惜君別匆匆何時沂水上同詠舞¶雩風
<pb:KR4d0420_WYG_001-14a>
　　　送欽叔内翰并寄劉達卿郎中白文舉編¶修五
　　　　首¶
忽忽嵗云暮烈烈風霜威舉頭望長安游子從此¶歸我
有平生懐愛君如連枝半年姜肱被所樂良¶不貲尚恨
人事異離合無定時送君酒一杯侑以¶彈鋏辭上言行
路難下言長相思¶
六月渡盟津十月行氾水風濤脱沈舟冰雪危墮<md:KR4d0420_SBCK_001-12b>¶指孝
子在中野永念負甘㫖家貧親巳老形瘵心¶欲死古稱
<pb:KR4d0420_WYG_001-14b>
季路孝負米曽百里顧作鯉與魴寧當¶怨頳尾君歸不
可緩獻壽迫嵗始遥知慈母心巳¶為烏鵲喜¶
一年不製衣春服犯霜風一日僅兩食腸胃不得¶充生
平萬里氣頓入低回中田夫怒攘臂縮首甘¶盲聾老兵
賜顔色歡喜無所容求索厭朋友勞苦¶慚僕僮無聊復
無聊又復招灾凶我有一樽酒澆¶君磈磊胸君年始三
十白髮成一翁顧以寸心微¶受此百慮攻君窮復何辭
不見閑閑公文章二百<md:KR4d0420_SBCK_001-13a>¶年不捄四壁空
<pb:KR4d0420_WYG_001-15a>
君性我所諳我心君所知凡我之所短君亦時有¶之謀
事恨太鋭臨㫁恨太遲持論恨太高徇俗恨¶太卑人道
自近始貧富理不齊君自不得飽欲療¶何人饑乞醯乞
諸鄰聖哲有明譏被髮捄鄉人智¶者所不為且如與人
交交有非所宜白黒不復擇¶豁豁傾心脾泛愛豈不可
後悔終自貽又如與人¶言寧復無失辭刺口論成敗白
眼談歌詩世故彀¶黄閒能不發其機聞君作損齋似覺
豪華非懲忿¶與窒慾百年有良規與子各努力嵗晩以
<pb:KR4d0420_WYG_001-15b>
為期<md:KR4d0420_SBCK_001-13b>¶古人遥相望每恨不同時同時得古人歡樂良在¶兹君
歸豈不佳交游滿京師門前車馬來笑言慰¶所思細話
洛陽事高詠嵩山詩宫壺發新篘宫梅¶耿幽姿故應劉
與白亦復念微之¶
　　　飲酒五首(襄城/作)¶
西郊一畝宅閉門秋艸深床頭有新釀意愜成孤¶斟舉
杯謝明月蓬蓽肯相臨願將萬古色照我萬¶古心
<pb:KR4d0420_WYG_001-16a>
去古日巳逺百偽無一真獨餘醉鄉地中有羲皇¶淳聖
教難為功乃見酒力神誰能釀滄海盡醉區<md:KR4d0420_SBCK_001-14a>¶中民¶
利端始萌芽忽復成禍根名虛買實禍將相安足¶論驅
驢上邯鄲逐兔出東門離官寸亦樂里社有¶拙言(離官/寸亦)
(樂晉陸/諺云然)¶
萬事有定分聖智不能移而於定分中亦有不測¶機人
生桐葉露見日忽巳晞唯當飲美酒儻來非¶所期¶
此飲又復醉此醉更酣適徘徊雲間月相對澹以¶黙三
<pb:KR4d0420_WYG_001-16b>
更風露下巾袖警微濕浩歌天壤間今夕知¶何夕<md:KR4d0420_SBCK_001-14b>¶　　　後飲酒五首(陽翟/)¶
少日不能觴少許便有餘比得酒中趣日與杯杓¶俱一
日不自澆肝肺如欲枯當其得意時萬物寄¶一壺作病
知奈何妾婦良區區但媿生理廢饑寒¶到妻孥吾貧蓋
有命此酒不可無¶
金丹換凡骨誕幻若無實如何杯杓間乃有此樂¶國天
生至神物與世作酣適豈曰無妙理滉漾莫¶容詰康衢
<pb:KR4d0420_WYG_001-17a>
吾自樂何者為帝力大笑白與劉區區¶頌功徳¶
客從崧少來貽我招隠詩為言學仙好人間竟何<md:KR4d0420_SBCK_001-15a>¶為一
笑顧客言神仙非所期山中如有酒吾與爾¶同歸¶
酒中有勝地名流所同歸人若不解飲俗病從何¶醫此
語誰所云吾友田紫芝紫芝雖吾友痛飲真¶吾師一飲
三百杯談笑成歌詩九原不可作想見¶當年時¶
飲人不飲酒正自可飲泉飲酒不飲人屠沽從擊¶鮮酒
如以人廢美禄何負焉我愛靖節翁於酒得¶其天龐通
<pb:KR4d0420_WYG_001-17b>
何物人亦復為陶然兼忘物與我更覺¶此翁賢<md:KR4d0420_SBCK_001-15b>¶　　　徳禪師清涼草堂¶
舊隠伊陸巷把茅入㝠息新居蘭若峯老屋補漏¶坼鐘
魚有勝氣瓶錫無滯迹回頭仙人隊談笑初¶未隔結草
㡬成壊逆旅誰主客道人&KR0316;許許一笑¶山月白多生負
詩債秋物苦催索遥知得新句崧¶少為動色(上人舊隠/伊陽伊陽)
(有伊陸巷仙人隊/者女几山諸峯名)¶
　　　少林
<pb:KR4d0420_WYG_001-18a>
雲林入清深禪房坐蕭爽澄泉潔餘習高鳥喚長¶往我
無𤣥豹姿漫有紫霞想回首山中雲靈芝日¶應長<md:KR4d0420_SBCK_001-16a>¶　　　龍潭¶
層冰積浩蕩陵谷互吞吐窈窕轉幽壑突兀開淨¶宇回
頭山水縣亦復墮塵土孤雲鐵梁北宇宙一¶仰俯風景
初不殊川塗忽修阻寒潭海眼淨黕黒¶自太古蟄龍何
年卧萬國待霖雨誰能裂蒼崖雷¶風看掀舉(山中人嵗/旱則轉大)
(石入潭以駭龍/瞬息致雨故云)
<pb:KR4d0420_WYG_001-18b>
　　　麥歎¶
借地乞麥種徼倖今年秋乞種尚云可無丁復無¶牛田
主好事人百色副所求盻盻三百斛寛我饑¶寒憂我夢
溱南川平雲緑油油起來望河漢旱火<md:KR4d0420_SBCK_001-16b>¶連東州四月艸
不青吾種良謾投田間一太息此¶嵗何時周向見田父
言此田本良疇三嵗廢不治¶種則當倍收何如落吾手
羊年變鷄猴身自是旱¶母咄咄將誰尤人滿天地間天
豈獨我讐正以賦¶分薄所向困拙謀不稼且不穡取禾
<pb:KR4d0420_WYG_001-19a>
亦何由辦作¶高敬通惡雨將漂流吾貧有濫觴賢達未
始羞單¶衣適至骭一劍又蒯緱焉知寄食餓不取丞相
侯¶作詩以自廣時用商聲謳¶
　　　北邙¶
驅馬北邙原踟蹰重踟蹰千年富貴人零落此山<md:KR4d0420_SBCK_001-17a>¶隅萬
塚不復識榛莽餘龜趺賢愚同一盡感極増¶悲歔粤人
惟物靈生也與道俱一為物所眩遂爾¶迷厥初蜕骨㡬
山邱百年不須臾歸盡固其理交¶喪亦巳愚陳迹有足
<pb:KR4d0420_WYG_001-19b>
悲奈此萬化途焉知原上塚¶不有當年吾¶
　　　龍門雜詩二首¶
石樓繞清伊塵土天所限人言無僧久草滿不復¶剗灘
聲激悲壯山意出高蹇當年香山老掛冠遂¶忘返高情
留詩軸清話入禪版誰言海山去蕭散¶仍在眼溪寒不
可涉倚杖西林晩<md:KR4d0420_SBCK_001-17b>¶不見木庵師胸中滿泥塵西窓一握手大笑傾冠¶巾青
山有佳招一游負因循老笻動高興萬景森¶前陳乾元
<pb:KR4d0420_WYG_001-20a>
先有期清伊亦知津細看潛溪樹高卧¶香山雲學詩二
十年鈍筆死不神乞靈白少傅佳¶句儻能新遥遥洛陽
城梅花千樹春山中有忙事¶寄謝城中人¶
　　　豐山懐古¶
豐山一何高古屋蒼烟重開門望吳楚鳥去天無¶窮連
山横巨鼇白水亘長虹川原鬱佳氣自古南¶都雄炎精
昔季興卧龍起隆中落落出竒䇿言言<md:KR4d0420_SBCK_001-18a>¶揭孤忠時事有
可論生晩恨不逢漢賊不兩立大¶義皎日同吳人操等
<pb:KR4d0420_WYG_001-20b>
耳忍與分河潼奪操而與權¶何以示至公一民漢遺黎
尺地漢故封守民及守¶土天地與相終不能禦冦讐顧
以冦自攻既異鴻¶溝初又非列國從一劵損半産二祖
寧汝容端本¶一巳失孤唱誰當從至今有遺恨廟栢號
隂風舊¶聞清冷淵天籟如撞鐘山經野人語誕幻欺孩
童¶開元有亂階鹿飲温泉宫黄猿何為者乃爾能嘯¶兇
乾坤之大音久鬱理當通清霜旦夕落佇爾驚¶羣聾<md:KR4d0420_SBCK_001-18b>¶　　　乙酉六月十一日雨
<pb:KR4d0420_WYG_001-21a>
一旱近兩月河洛東連淮驕陽佐大火南風捲黄¶埃草
樹青欲乾四望令人哀時時怪事發雨雹如¶李梅我夢
天河飜崩騰走雲雷今日復何日駃雨¶東南來元氣淋
漓中焦巻意巳回良苗與新穎鬱¶鬱無邊涯(音/崖)書生如
老農苦樂與之偕閻閭聞吉¶語一笑心顔開酉年酒如
漿乾溢安能烖唯當作¶高廩多具尊與罍家人笑問我
君田安在哉(駃雨與快¶同/音見魏志)¶
　　　示姪孫伯安<md:KR4d0420_SBCK_001-19a>¶
<pb:KR4d0420_WYG_001-21b>
伯安入小學穎悟非凡兒屬句有夙性説字驚老¶師見
汝挾書歸憶我青衿時青衿昨日耳齒髮忽¶如兹讀書
誤人多闊疎亦天資元無倚天劍可㫁¶扶桑枝倚梯望
青㝠愚者知笑之壯事巳無取老¶謀欲何施幸此掌中
孫未染如素絲就令好紙筆¶門戸誰當支我有商餘田
汝壯可耘耔便當學種¶樹未用城南詩(伯安方讀韓集/符讀書城南)¶
　　　種松¶
百錢買松羔植之我東牆汲井涴塵土挿籬䕶牛¶羊一
<pb:KR4d0420_WYG_001-22a>
日三摩挲愛比添丁郎昨宵入我夢忽然變<md:KR4d0420_SBCK_001-19b>¶昂藏昂藏
上雲霄慘澹含風霜起來月中看細鬛¶錯針芒惘然一
太息何年起明堂鄰叟向我言種¶木本易長不見河畔
栁顧盻百尺强君自作逺計¶今日何所望¶
　　　虞鄉麻長官成趣園二首¶
鑿池水交流築屋山四繞衡門在人境三逕深以¶悄中
庭八九樹晨坐聽百鳥人生信多慮長寢容¶未了虛舟
有天遊我定物自擾豈不與世竝自是¶萬物表達觀無
<pb:KR4d0420_WYG_001-22b>
不可言外當意曉¶
蹉跎匡山游爛漫彭澤酒慨然千載上懐我平生<md:KR4d0420_SBCK_001-20a>¶友夫
君負奇節劍氣鬱星斗為吏非所堪徑去如¶避走王官
唐以還寂寞蓋巳久柴車君來隠清風¶動林藪至今溪
上詩往往在人口淵明不可作此¶士寧復有¶
　　　雜詩四首¶
相士如相馬滅没深天機區區銅馬法徒識牝與¶驪人
言當塗公惡人知其微如何許劭語受之不¶復疑知人
<pb:KR4d0420_WYG_001-23a>
固不易人亦未易知&KR1126;妍在水鏡鉛粉¶徒自欺孰為仁
義人未假巳不歸伯樂不可作思¶與曹瞞期<md:KR4d0420_SBCK_001-20b>¶世事如大弩人若材官然乗勢易發機非時勞控¶弦又
如大水中置彼萬斛船雖有帆與檣亦須風¶動天不見
周公瑾弱齡巳飛騫不見師尚父鷹揚¶在華顛彼非生
而材此豈晩乃賢鎡基喻智慧要¶必有待焉嘆息狂馳
子嘗為愚者憐¶
崑山有璞玉外質而内美唯其不自&KR0247;故與頑石¶齒和
<pb:KR4d0420_WYG_001-23b>
也速於售再獻甘滅趾在玉庸何傷惜君兩¶足耳¶
堂堂明堂柱根節㡬嵗寒使與蒲栁同扶厦良為¶難我
衣敝緼袍我飯苜蓿盤天公方試我劍鋏勿<md:KR4d0420_SBCK_001-21a>¶妄彈¶
　　　采杞¶
仙苗不擇地榛莽散秋實微霜綠未隕濃露紅欲¶滴方
書尚服餌僮僕課采拾花葉久巳厭功實從¶此得苦荼
薦奇味凡醖化靈液人傳東坡事世驗¶西河術誑口亦
自佳輕骨況可必維物多似是致¶用相萬一向非觀玉
<pb:KR4d0420_WYG_001-24a>
篇誰為分杞棘¶
　　　宿菊潭¶
田父立馬前來赴長官期父老且勿往問汝我所¶疑民
事古所難令才又非宜到官巳三月惠利無<md:KR4d0420_SBCK_001-21b>¶毫釐汝鄉
之單貧寧為豪右欺聚訟㡬何人健鬬¶復是誰官人一
耳目百里安能知東州長官清白¶直下村稀我雖禁吏
出將無夜叩扉教汝子若孫¶努力逃寒饑軍租星火急
期㑹切莫違期㑹不可¶違鞭扑傷汝肌傷肌尚云可夭
<pb:KR4d0420_WYG_001-24b>
閼令人悲¶
　　　觀浙江漲¶
一旱千里赤一雨垣屋敗浙故以江名暴與衆壑¶㑹初
驚沙石捲稍覺川谷隘雷風入先驅大塊供¶一噫千帆
鼓前浪萬馬接後派崩崖不暇顧拔木¶無留礙憑陵如
藉勢洄洑各有態平分乍舒徐怒<md:KR4d0420_SBCK_001-22a>¶觸忽碎壊雲蒸楚樹
杪雪映商嶺背髣髴千丈潮¶怳與海門對佽飛鬬蛟鱷
燃犀出鱗介陽侯富隂¶族萬首露光怪翠蕤澹偃蹇鉦
<pb:KR4d0420_WYG_001-25a>
鼓亂&KR1503;磕永懐疏¶鑿力重歎神禹大乾坤海為壑未礙
變横潰納汙¶非無處流惡聊自快投詩與龍盟滌蕩煩
一再(時拜¶大赦/五日矣)¶
　　　鸛雀崖北龍潭¶
層崖閟頑隂水木深以阻湍聲半空落洶洶如怒¶虎風
生木葉脫魄動不敢語何年渾沌竅靈物此¶棲處初從
一綫溜開鑿到神禹雲雨鼓飛浪噴薄<md:KR4d0420_SBCK_001-22b>¶齊萬弩藏珠驪
龍頷百斛快一吐油油入無底細¶散不濡縷歸藏海有
<pb:KR4d0420_WYG_001-25b>
穴汎溢愁下土南峯天一柱¶萬古鎮幽府江山有奇探
落景迫行旅多慙茹芝¶人終年看飛雨¶
　　　五松坪¶
竹港晨露白石門秋氣寒湍流落澗壑細路深茅¶菅江
平白石出竟日㳂清灣四顧不見人山鳥時¶間關蒼崖
入地底烟靄青漫漫力盡不能過却坐¶空長歎青天白
雲閑可望不可攀虛名竟何得行¶路乃爾難<md:KR4d0420_SBCK_001-23a>¶　　　阻雨張主簿草堂
<pb:KR4d0420_WYG_001-26a>
濕暑雲氣鬱漫淫(去/聲)成積雨南風竊隂機萬籟困¶掀舉
飛濤限江岸懸流迫茅宇塊坐百慮滋歸興¶生鳥羽兒
童十日約竹馬候門廡曽是百里程川¶途忽遐阻少㳺
去我久念子平生語欵段劣可乗¶贏餘果何取河汾敝
廬在坐滯西南楚世事不可¶期客心徒自苦¶
　　　贈答楊煥然¶
詩亡又巳久雅道不復陳人人握和璧燕石誰當¶分關
中楊夫子高誨世所聞十年𤣥尚白藜藿甘<md:KR4d0420_SBCK_001-23b>¶長貧有來
<pb:KR4d0420_WYG_001-26b>
河水篇四海付斯文斯文有定在桓生¶知子雲古來知
巳難萬里猶比鄰千人國中和要¶非心所親東楚西南
秦望君勞我神相逢不得語¶別去徒殷勤白雲不可贈
相思秋復春¶
　　　送詩人李正甫¶
陽和入枯株靄靄含芳津山頭太古石不與萬物¶春朝
從木客游暮將山鬼隣紫芝僅盈匊幽蘭不¶充紉青雲
入長吁肝膽空輪囷我嘗讀君詩天趣¶觸眼新秦游得
<pb:KR4d0420_WYG_001-27a>
豪宕晉産餘真淳怒虎不受唾駭¶鹿未易馴安坐誰不
如半生走逡巡蒼蒼不可問<md:KR4d0420_SBCK_001-24a>¶藐藐誰當親青山碾為塵
白日無閒人空歌東野¶曲不捄西州貧¶
　
　
　
　
　
<pb:KR4d0420_WYG_001-27b>
　
　
　
　
　
　
　
　遺山集巻一<md:KR4d0420_SBCK_001-24b>¶<md:KR4d0420_SBCK_002-1a>¶
<pb:KR4d0420_WYG_002-1a>
欽定四庫全書
　遺山集巻二¶　　　　　　金　元好問　撰
　　五言古詩
