# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:28.258219
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB04n0529-039遺山先生文集-卷第三十九.
<pb:KR4d0420_SBCK_039-1a>¶
遺山先生文集卷第三十九¶
　書¶
　　　　癸巳&KR0010;&KR0009;中書耶律公書¶
四月二十有二日門下士太原元某謹齋沐獻書¶
中書相公閤下易有之天造草昧君子以經綸伏¶
惟閤下輔佐王室奄有四方當天造草昧之時極¶
君子經綸之道凡所以經造功業考定制度者本¶
未次第宜有成䇿非門下賤士所敢與聞獨有一事¶
系斯文為甚重故不得不為閤下言之自漢唐以¶
來言良相者在漢則有蕭曹丙魏在唐則有房杜¶
<pb:KR4d0420_SBCK_039-1b>¶
姚宋數公者固有致太平之功而當時百執事之¶
人毗助賛益者亦不為不多傳記具在蓋可考也¶
夫天下大噐非一人之力可舉而國家所以成就¶
人材者亦非一日之事也從古以來士之有立於¶
世必藉學校教育父兄淵源師友之講習三者備¶
而後可喻如修明堂總章必得楩楠豫章節目磥¶
砢萬牛挽致之材預為儲畜數十年之間乃能備¶
一旦之用非若起㝷文之屋欂櫨椳楔楹&KR0891;薨桷¶
雜出於榆柳槐柏可以朝求而暮足也竊見南中¶
大夫士歸河朔者在所有之聖者之後如衍聖孔¶
<pb:KR4d0420_SBCK_039-2a>¶
公&KR0132;舊如馮内翰叔獻梁都運斗南髙戸部唐&KR0056;¶
王延州從之時輩如平陽王状元綱東明王狀元¶
鶚濵人王賁臨淄人李浩秦人張徽楊煥然李庭¶
訓河中李獻卿武安樂夔固安李大翼沛縣劉汝¶
翼齊人謝良弼鄭人吕大鵬山西魏璠澤人李恒¶
簡李禹翼燕人張聖俞太原張緯李謙兾致君張¶
耀卿高鳴孟津李蔚眞定李冶相人胡徳珪易州¶
敬鉉雲中李㣲中山楊果東平李彦西華徐世隆¶
濟陽張輔之燕人曹居一王鑄渾源劉祁及其弟¶
郁李仝平定賈庭揚楊恕濟南杜仁傑洺水張仲¶
<pb:KR4d0420_SBCK_039-2b>¶
經虞鄉麻革東明商挺漁陽趙著平陽趙維道汝¶
南楊鴻河中張肅河朔勾龍瀛東勝程思温及其¶
從弟思忠凡此諸人雖其學業操行參差不齊要¶
之皆天民之秀有用於世者也百年以來教育講¶
習非不至而其所成就者無㡬䘮亂以來三四十¶
人而止矣夫生之難成之又難乃今不死於兵不¶
死於寒餓造物者挈而授之¶
維新之朝其亦有意乎無意乎誠以閣下之力使¶
脫指使之辱息奔走之役聚養之分䖏之學舘之¶
奉不必盡具饘粥足以糊口布絮足以蔽體無甚¶
<pb:KR4d0420_SBCK_039-3a>¶
大費然施之諸家固以骨而肉之矣他日閤下求¶
百執事之人隨左右而取之衣冠禮樂紀網文章¶
盡在於是&KR0005;不能少&KR0135;閤下蕭曹丙魏房杜姚宋¶
之功乎假而不為世用此諸人者可以立言可以¶
立節不能泯泯黙黙以與草木同腐其所以報閤¶
下終始生成之賜者宜如何哉閤下主盟吾道且¶
樂得賢才而教育之一言之利一引手之勞宜不¶
為諸生惜也冐瀆台嚴不勝惶恐之至某再拜¶
　　　　與樞判白兄書¶
某頓首自乙巳&KR0010;徃河南舉先夫人旅殯首尾閲¶
<pb:KR4d0420_SBCK_039-3b>¶
十月之久㡬落賊手者屢戻狼狽北來復以葬事¶
徃東平連三年不寜居坐是不得奉起居之問吾¶
兄亦便一字不相及何也如聞曽定襄人處&KR0009;書¶
然至今不曽見但近得仲庸書報鐵山巳娶婦吾¶
兄飲啖如平時差用為慰耳去秋七月二十三日¶
忽得足痿證頼毉者急捄之僅免偏廢今臂痛全¶
减但左右指麻木仍在也比來數䖏傳某下世已¶
有作祭文挽辭者此雖出於妬者之口亦恐是殘¶
喘無㡬神先告之耳向前八月大葬之後惟有實¶
録一件只消親去順天府一遭破三數月功披節¶
<pb:KR4d0420_SBCK_039-4a>¶
每朝終始及大政事大善惡係廢興存亡者為一¶
書大安及正大事則略&KR0024;之此書成雖溘死道&KR0065;¶
無恨矣更看向去時事稍得放鬆否也王先生碑¶
今送去中間有過當處吾兄細為商略之碑石想¶
亦未便立得他日改定亦無害也所欲言者甚多¶
聊䟽三二事欲吾兄知之有便望一書為報也時¶
暑自愛不宣¶
　　　　荅中書令成仲書¶
張子敬處備悉盛意未㡬張伯寜來招致殷重甚¶
非衰謬之所堪任其還也不得不以書通癸&KR0407;之¶
<pb:KR4d0420_SBCK_039-4b>¶
冬蓋嘗從來使一到燕中承命作先相公碑&KR0004;不¶
敢少有所望又不敢假借聲&KR0020;悠悠者若謂鳯池¶
&KR0013;奪百謗百罵嬉笑姍侮上累祖禰下辱子孫與¶
渠輩無血讎無骨恨而乃樹立黨與撰造事端欲¶
使之卽日&KR0069;㓕固知有神理在然亦何苦以不貲¶
之軀蹈覆車之轍而試不測之淵乎君侯材量閑¶
愽藹有時望士大夫出於門下者有何限量朝夕¶
接納足以廣見聞益智慮而就事業頋僕何人敢¶
當特逹之遇乎復有來命㫁不敢徃&KR0012;奉㤙禮死¶
罪死罪某再拜¶
<pb:KR4d0420_SBCK_039-5a>¶
　　　　荅聰上人書¶
某頓首啓四月末自太原來鎮州得春後手書副¶
以寳刀新什反復熟讀且喜且嘆又媿衰謬無以¶
稱副好賢樂善之心耳僕自貞佑甲戌南渡河時¶
犬馬之齒二十有五遂登楊趙之門所與交如辛¶
敬之雷希顔王仲澤李欽叔麻知㡬諸人其材量¶
文雅皆天下之選僕自以起寒鄉小邑未嘗接先¶
生長者餘論内省缺然故痛自鞭䇿以攀逸駕後¶
學時文五七年之後頗有所省進而學古詩一言¶
半辭傳在人口遂以爲專門之業今四十年矣見之¶
<pb:KR4d0420_SBCK_039-5b>¶
之多積之之乆揮毫落筆自鑄偉詞以驚動海内則¶
未能至于量體裁審音節&KR0096;利病證真&KR0915;攷古今¶
詩人之變有戇直而無姑息雖古人復生未敢多¶
譲常記平生知巳如辛敬之李欽用李長源輩數¶
人毎示之一篇便能得人致力處自諸賢彫䘮&KR0005;¶
謂無復真賞乃今得方外三四友如上人者其自¶
幸宜如何哉上人天資髙内學富其筆&KR0020;縱横固¶
巳出時人畦畛之外唯前輩諸公論議或未飽聞¶
而饜道之耳古人有言不見異人必得異書可為¶
萬世學者指南可終身守之此僕平生所得者敢¶
<pb:KR4d0420_SBCK_039-6a>¶
以相告錦機巳成第無人寫潔本年間得斷手卽¶
當相付亦&KR0029;公等成此志耳人行遽書不盡言時¶
暑萬萬以道自護不宣¶
　　　　荅大用萬户書二¶
某頓首啓東原宿留㡬半&KR0010;之乆辱公家賢弟昆¶
慰藉之厚内省衰謬媿無以當之耳卽日伏惟起¶
居萬福孫徳謙張夢符津送至魏京今東歸矣雷¶
氏霜鍾亦名噐也胥門舊物果有所歸到日公自¶
知之臨行聊此為候向暄千萬自愛不悉某再拜啓¶
某頓首辱書知賢昆季雅意媿衰謬無以當之卽¶
<pb:KR4d0420_SBCK_039-6b>¶
日伏惟侍奉萬福自西歸鹿泉值仲女病劇奔詣¶
太原留百許日僅得勿藥卽欲東行繼聞相君北¶
上且留待他日諸餘張婿能言之所需撗笛侍女¶
圖今奉去&KR0035;萱堂記相見下筆未晚欹噐賦全文¶
幷䟦語千萬録&KR0009;欲入見聞録中時暑彊學為親¶
加愛不一一某再拜¶
　　䟽¶
　　　　忻州修學䟽代郝侯祚¶
始定終綏守文之期式遘有教無&KR0124;作人之効可¶
徵言念吾州乆崇廟學傅侯完復於天徳小康之¶
<pb:KR4d0420_SBCK_039-7a>¶
際(傅守名慎/微字機先)要公增築於大定承平之時(要守万壽/字伯升)極¶
地位之髙明副師儒之嚴重華表俯窺於&KR0031;鶴(廟/學)¶
(下有双/鶴觀)連岡雄鎮於九龍(學在九龍/岡最上)弦歌絶井邑之譁章¶
甫易弓刀之舊孫内翰之科名相踵(孫名九鼎字/國鎮國&KR0004;狀)¶
(元郡/人)姚隠君之文石具存(學記醉軒先生所作名/孝錫字仲純徐州人)不圖¶
刼火之餘遽有園&KR0188;之嘆頋慙小巳猥守大藩方¶
舉廢之是圖亦少文之當變昔魯僖以泮宮&KR0036;頌¶
齊宣由稷下垂聲不能廣厦以庇賢良媿萬夫之¶
觀政况乃玄壇竝峙佛屋載新開檀施於奔馳戰¶
敓之場化金碧於顧盼嚬呻之頃何&KR0059;有百神之¶
<pb:KR4d0420_SBCK_039-7b>¶
秩而公無二仲之祠旣責任之有歸豈經營之敢¶
後下車修庠序之教猶&KR0060;恨其遲扶杖思徳化之¶
成夫何逺之有孰相兹役我懷其人¶
　　　　清真道院營建䟽¶
奉為本庵欲創聖位以為焚誦祝延之所其於工¶
費有頼弘持謹投諸方上善共締清縁者&KR0060;以像¶
設嚴真儀之奉齋厨維浄偘所安祝賛有歸功縁¶
為大方經營之伊始宜助藉之相先凡我同仁幸¶
垂一諾謹䟽戊申六月日遺山老人䟽¶
　　　　請太一宫提點李大師住天封䟽¶
<pb:KR4d0420_SBCK_039-8a>¶
太室兼衡霍之秀天封維僊聖所廬劒飛而古栢¶
仍存石潤而仙蒲未老孰為真&KR0046;再暢玄風&KR0045;潘¶
馬之徽音續覃劉之正脉李公大師源分渦水名¶
動漢庭静一得精㣲之傳冲退為衰薄之鎮惟望¶
拜之祠旣舉而司真之治方虗敢因黄鶴之書敬¶
促青牛之駕璧門金闕瞻星漢以非遥玄都石壇¶
佇嵩呼之復振善哉行矣今正是時¶
　　　　興國院改律為禪請住持䟽二首¶
&KR0100;轍交馳塵勞先起皮毛盡落真實具存星河同¶
是一天淮濟更無别水談空說有何妨捩轉話頭¶
<pb:KR4d0420_SBCK_039-8b>¶
指東畫西䆒竟不離當處眷兹興國&KR0004;議安禪誰¶
堪選佛道&KR0163;來舉開山公案集公清風匝地滿月¶
當秋不甘北覬之鈐鎚自得夀寜之衣鉢(僧嗣夀/寜月)¶
光明旣露難擬蓋藏賔主相請共為推挽雲山改¶
色鐘皷同聲蹔從華表之㳺盡革青氊之舊法筵¶
龍象同歸佛祖之&KR0096;大地山河永祝南山之壽善¶
哉行矣今正是時¶
福慧兼全萬為希有人境相值一變從新載惟父¶
祖之田園遠歴隋唐之&KR0010;月透龕仍在露塔相望雖¶
齋皷粥魚粗供朝夕而&KR0035;林水鳥未極幽閑幸我¶
<pb:KR4d0420_SBCK_039-9a>¶
賢侯特紆深眷謂打地之清風未遠而開門之勝¶
㮣空&KR0012;變遷旣異於古今授受寜論於甲乙誰其¶
作古自有當仁固知不出當家終亦難逃公議月¶
輪桂&KR0035;斬新别出一枝佛國旃檀何暇更求他木¶
某公清標&KR0012;峻道照虗明䄂裏圈䋲穿透向上諸¶
人鼻孔林間几席坐断天下衲僧舌頭旣為大事因¶
縁化身合與末法衆生援手自教自禪之已竟誰¶
賔誰主以何言勿云鶴戀舊巢自是龍行故道髙¶
提正令行十三八棓之&KR0096;永為皇家延百億萬年¶
之夀無勞擬議便可承當¶
<pb:KR4d0420_SBCK_039-9b>¶
　　　　曹子歸葬䟽¶
松栢嵗寒莫重死生之託金蘭天屬亦有急難之¶
求乆要不忘交情乃見通甫曹君收之風調張祐¶
才名誰謂雍容閑暇之平生而有零落棲遲之暮¶
景風霜十月身去國而不歸蓬藋一丘事盖棺而¶
未了且行路有匍匐之救豈徒哀無賵賻之文凡¶
我同盟忍&KR0111;斯羲城旁&KR0193;地何如温序之鄉閭汴¶
上麥舡㑹有范家之父子¶
　　雜體¶
　　　　麻杜張諸人詩評¶
<pb:KR4d0420_SBCK_039-10a>¶
麻信之杜仲梁張仲經正大中同隠内鄕山中以¶
作詩為業人謂東南之美盡在是矣予嘗竊評之¶
仲梁詩如偏將軍將突&KR0016;利在速戰屈於遅乆故¶
不大勝則大敗仲經守有餘而攻戰不足故勝&KR0018;¶
略相當信之如六國合從利在同盟而敝於不相¶
統一有連鷄不俱棲之&KR0020;雖人自為戰而號令無¶
適從故勝&KR0018;未可知光弼代子儀軍舊營壘也舊¶
旗幟也光弼一號令而精彩皆變弟恐三子者不¶
為光弼耳¶
　　　　射說¶
<pb:KR4d0420_SBCK_039-10b>¶
&KR0051;侯觴客於栁溪命其子婿馳射婿佳少年也跨¶
躡柳行中勝氣軒然舞於顔閒萬首聚觀若果能¶
命中而又搏取之者巳而樂作一射而矢隋再而¶
貫馬耳之左馬&KR0018;痛而軼人與&KR0211;矢俱墜左右奔¶
敉雖支躰不廢而内若有損焉晉侯不樂謝客客¶
有自下座進者曰射技也而有道焉不得於心而¶
至焉者無有也何謂得之於心馬也&KR0211;矢也身也¶
的也四者相為一的雖虱之微&KR0005;若車輪焉求為¶
不中不可得也不得於心則不然身一馬一&KR0211;矢¶
一而的又為一身不暇&KR0016;&KR0016;不暇彀彀不暇的以¶
<pb:KR4d0420_SBCK_039-11a>¶
是求中於奔駛之下其不碎首折交也幸矣何中¶
之望哉走非有得於射也頋嘗學焉敢請外厩之¶
下駟以卒賢主人之&KR0172;何如晉侯不許願謂所私¶
曰一馬百金一放足百里衘䇿在汝手吾安所追¶
汝矣竟罷酒元子聞之曰天下事可見矣為之者¶
無所知知之者無以為一以之敗一以之廢是可¶
嘆也作射&KR0003;¶
　　　　酒裏五言說¶
去古日已逺百偽無一真獨惟醉鄉地中有羲黄¶
醇聖教難為功乃見酒力神誰能醸滄海盡醉區¶
<pb:KR4d0420_SBCK_039-11b>¶
中民此余二十六七時詩也壬辰北渡順天毛正¶
卿楊徳秀與一傅生祈仙山寺中蘇晉降筆寫詩¶
數十首一詩有百偽無一真中有羲黄醇之句餘¶
詩除酒裏神仙我五言外多不成語正卿徳秀&KR0004;¶
不知蘇晉為何代人不論此詩何人作也而晉所¶
批乃有此十字晉豈余前身歟抑嘗見余詩&KR0060;以¶
為已有者歟&KR0005;近時&KR0017;物之不昧者記余詩以託¶
名於晉以自神也是皆不可知晉既以余詩為渠¶
所作故余亦就酒裏神仙我五言取償於晉作樂¶
府一篇繡佛長齋半生枉伴蒲團過酒壚横卧一¶
<pb:KR4d0420_SBCK_039-12a>¶
蹴虗空破頗&KR0015;張顛自謂無人和還知麽醉鄉天¶
大少箇神仙我¶
　　　　靖徳昭兒子髙戸字說¶
古今俗忌以五月為惡月端午為惡日赴官者頓¶
不敢&KR0036;生子者棄不敢舉不幸而與禍㑹故一切¶
以俗忌為當然赴官後期盖不足計生子而不之¶
舉其禍可勝言哉原武靖徳昭以此月舉児子靖¶
氏蓋靖郭君之裔乃取田文故事名之曰髙戸而¶
乞字於余余以為五月生子徃徃冨貴而夀如漢¶
大&KR0005;軍王鳯相國胡廣晉王鎮惡之等其事見扵¶
<pb:KR4d0420_SBCK_039-12b>¶
史漢魏晉之書為甚詳秉筆者亦欲明已定之分¶
祛雷同之惑故諄復言之徳昭之先人南湖翁蚤¶
&KR0010;以文武材傑出時輩浮湛里社四五十年之間¶
抱利噐而莫之試其所得者君子長者好賢樂善¶
之名耳徳昭問學甚篤行義甚修遭離世故又僨¶
不能舉冝為造物者之所秉除以起家之子遺之¶
也髙户今六&KR0010;青衿繡襦温然如含玉之璞瑑而¶
文之&KR0005;為萬乗之器吾知惡月之說殆田家媪火¶
爐頭語耳因字之伯起書以貽之¶
　　　　曹南商氏千秋録¶
<pb:KR4d0420_SBCK_039-13a>¶
曹南商氏族姓所起見於逺孫正奉大夫贈昌武¶
軍節度使衡所著千秋録備矣盖自少典而降得¶
姓者十四契始封商以子命氏十三世而至湯十¶
七世而㣲子代殷後為&KR0367;王又二十六世於秦扵¶
兩漢於曹魏六朝隋唐詳見於家諜者以節度君¶
推世次系出陳之長平長平殷髙宗&KR0193;在焉逺祖¶
司空侑唐史有傳太和中再領天平節&KR0207;子羽舉¶
進士藩府辟召不至通顯子盈孫僖宗聞其有禮¶
學擢為太常愽士終於大理卿贈吏部尚書子暟¶
暄之子處譲處譲之子嶽已上失其官號俱為唐¶
<pb:KR4d0420_SBCK_039-13b>¶
人嶽之子諱懐欽入五代十年生周顯徳三年劉¶
燦牓擢第終於宋建隆四年朝奉&KR0048;試大理評事¶
知曹州南華縣事致仕因家於曹享年九十四詳¶
見譜諜盖自司空而後為鄆人南華而後為曹人¶
避宋宣祖諱改姓商氏逮節度君九世矣南華之¶
子捷淳化三年孫何牓擢第累官至比部郎中生¶
七子宗聖宗傅宗回宗弼宗旦宗爽宗昱宗傅宗¶
弼宗旦三子登科宗傅咸平三年陳尭咨牓擢第¶
&KR0004;仕蜀川後乃隔絶不知所終宗弼大中祥符五¶
年徐奭牓擢第累遷至中書舎人仁宗朝時譽藹¶
<pb:KR4d0420_SBCK_039-14a>¶
然有卿輔之望其後不樂仕進年未五十乃挂冠¶
築堂曹南之西園名曰晦道時賢髙其勇退盛為¶
稱道之享年七十娶兾氏封金華縣君生八子&KR0029;¶
傋儼傳佑侅佖偕&KR0029;備傳侅四子登科郎節度君¶
六世祖也宗旦字&KR0071;周天聖五年王尭臣牓擢第¶
官至朝奉郎知桂陽&KR0101;平陽令享年五十二娶卞¶
氏生四子伊灝佾侁詳見墓誌長子伊伊子諶&KR0029;¶
元豐五年黄裳牓第一甲第三人擢第&KR0004;任太原¶
教授大學愽士後元祐黨事興碑其名於餘官之¶
列一子中立備皇祐三年馮京牓擢第三子穆之¶
<pb:KR4d0420_SBCK_039-14b>¶
伯之適之傳字夢臣皇祐五年鄭獬牓擢第&KR0071;登¶
説書科授國子直講終於光禄寺丞出知虢州朱¶
陽縣事亦足以知當時重守令之選也享年六十¶
一累贈太中大夫娶李氏封恭人詳見墓誌郎節¶
度君五世祖也生七子千之元之立之延之坦之¶
成之貫之元之貫之登科侅嘉祐四年劉輝牓擢¶
第終於通直郎致仕享年七十四娶張氏生五子¶
先之才之孝之說之直之先之説之登科元之熈¶
寜九年徐鐸牓擢第終於丞議郎濟州鉅野令縣¶
界金山寺碑在焉娶蕭氏四子因圉冉丙因登科¶
<pb:KR4d0420_SBCK_039-15a>¶
先之元豐五年黄裳牓擢第終於衡州茶陵令貫¶
之字以道後改名乂元祐六年馬㳙牓擢第張君¶
向辟為計司屬官終於朝散郎知懐州武徳鎮致¶
仕享年六十七娶張氏封安人卽節度君之髙祖¶
也生六子周同岡&KR0634;丹甬皆業進士說之建炎五¶
年李易牓擢第授鄧州文學後攝濟隂主簿阜昌¶
二年通判興仁軍府事張君檄文啇文學素勤學¶
古可使入官今保舉堪赴吏部注擬差遣竟不就¶
享年六十娶傅氏卽龍圖公之女孫也四子黙&KR0039;¶
勲黯黙後改名休復字子泰風儀秀整&KR0109;量夷曠¶
<pb:KR4d0420_SBCK_039-15b>¶
博學有文老居汴梁娶江氏卽金紫公鄰㡬女孫¶
也有陶丘先生文集行於世諶九舉終&KR0163;建中靖¶
國元年恩賜進士第終於虔州大&KR0067;令因紹聖四¶
年何昌言牓擢第終於通仕郎開徳府臨河縣令¶
三子大有大聲大臨周宣和元年以父守朝散郎¶
致仕奏&KR0024;累官至通直郎開徳府濮陽縣丞一子¶
&KR0750;岡字元夀建炎二年從劉錫太尉觧危滄州奏¶
補拱輔從事入金朝換忠勇校尉享年七十二卽¶
節度君之曽祖也&KR0004;娶周氏再娶鄭氏二子駒馳¶
册字元功丹字大忠後改名愈字師心為施内翰¶
<pb:KR4d0420_SBCK_039-16a>¶
朋望詩酒之友生二子&KR0185;騤皆早世甬字子華俱¶
以儒業顯于鄉里學者宗之祖駒字士龍兩赴庭¶
試天資和雅愽學強記教授鄉里泰和元年五月¶
十五日以夀終享年七十一祖母郝氏封宜人三¶
子長永&KR0236;字難老次敷&KR0236;字福老次康錫字吉老¶
難老用公貴及封朝請大夫致仕妣王氏濮陽郡¶
太夫人三子仲曰衟字正叔滑稽豪俠有古人風¶
季曰衎字信叔頴悟早世公朝請君之長子也字¶
平叔㓜從祖學長師鄉先生李若訥若訥愛其才¶
毎器重之年二十五擢崇慶二年黄裳牓詞賦進¶
<pb:KR4d0420_SBCK_039-16b>¶
士第釋&KR0260;主鄜州洛交簿以㢘能換郿縣㝷辟威¶
戎令時興定已&KR0407;&KR0010;饑民無所於糴公乃開倉賑¶
濟然後白之行臺頼以全活者甚衆夏六月地靈¶
城鄄摧圯夏人乗釁入冦公率領蕃部土豪守禦¶
應敵保以無虞秩滿縣人爲之立祠再辟原武令以¶
例罷入爲尚書省&KR0122;歷粮草邉關知管差除三房¶
考再滿授戸部主事兩月擢拜監察御史姨母郕¶
國夫人不時入禁中干預政事聲&KR0020;甚張公拜章¶
極言自是郕國&KR0013;召乃敢進見宗室帥慶山奴軍¶
淮南歸州失利朝廷置而不問公建言自古敗¶
<pb:KR4d0420_SBCK_039-17a>¶
軍之將必正典刑不爾則無以謝天下詔爲决杖¶
八十因而退罷户部侍郎權尚書曹温時一女在¶
掖庭從史親舊干預&KR0096;利其家人填挿諸司貪墨¶
張露而臺官無敢言者公歷數其罪詔罷温戸部¶
改太后府衞尉公再上章若臣言温果可罪當貶¶
逐温無罪則臣爲妄言豈有是非不别而兩可之¶
哀宗爲之動容乃出温爲汝州防禦使未㡬改右¶
司都事朝廷知公盖將大用矣改同知河平軍節¶
度使事不赴奏&KR0182;樞宻院經歷官遥領同知昌武¶
軍節度使事丞相完顔莘公領陜西行䑓奏公偕¶
<pb:KR4d0420_SBCK_039-17b>¶
行&KR0182;左右司貟外郎仍佩以金符宻院表留有㫖¶
行䑓地重急於用人可從丞相奏自是䑓務一决¶
於公矣明年召還行䑓再奏留之又明年丁内艱¶
乃得還平章政事蕭國侯公塞京東河决奏公以¶
左右司郎中從行正大八年十月起服中充秦籃¶
總帥府經歷官正月河潼失守召主帥入援二月¶
九日軍至陜&KR0005;由閒道之長水界與北軍遇相拒¶
大雪中士卒饑凍不能戰主帥兀典棄衆降敵公¶
為北軍所得令去巾公瞋目大嘑曰汝欲脅從我¶
耶我終不能降逥望闕瞻拜曰主&KR0005;無狀亡兵失¶
<pb:KR4d0420_SBCK_039-18a>¶
利臣之罪責亦無所逃但一死報國耳遂㧞佩刀¶
自頸時年四十有六褒贈正奉大夫昌武軍節度¶
使&KR0004;娶鄧氏繼娶鄭氏並封濮陽郡夫人子男二¶
人長曰挺字孟卿業進士次曰援字仲經女一人¶
適進士劉荗孫男七人琥璘璹&KR1723;皆業進士瑋瓛¶
琯及女孫二人尚㓜&KR0004;河間許古道真以直言極¶
諫稱於徳陵朝正大&KR0004;詣闕拜章言八座皆非其¶
材省寺小臣有可任宰相者不大升黜之則無以¶
致中興章奏召道真赴都堂問孰為可相道真以¶
尚書省&KR0122;商衡對當是時上新卽大位經略四方¶
<pb:KR4d0420_SBCK_039-18b>¶
思所以弘濟艱難者為甚力道真巳得請居伊川¶
郎命驛召致之復右司諌天下相望風采道真亦¶
慷慨願以人所不敢言者為天子言之及論天下¶
事首以公為可相則公之材為可知矣公事長上¶
以禮接下以誠與人交敦終始家居怡然毋愠容¶
性嗜學藏書數千卷古今金石遺文人所不能致¶
者徃徃有之南渡以來士大夫以捄世之學自名¶
髙者闕略而無所綂紀下者或屑屑於米鹽簿書¶
之間公天資雅重遇事不碌碌人所不能措手者¶
率優為之茍可以利物則死生禍楅不復計平居¶
<pb:KR4d0420_SBCK_039-19a>¶
以大事自任而人亦以大任期之評者至今以公¶
用違其長使之卒然就一死爲斯世惜也故好問¶
銘其墓(云云)按公所藏及記録者有唐武徳三年¶
逺祖司空勛國公開山誥有體質平&KR0098;才器敏洽¶
宣力義旗功叅造珠可吏部尚書宣和内府物也¶
(巳下皆晦道堂/題詠備在家錄)自餘玉牒授之楚尾毛觀復給事中¶
知曹州興仁軍府事三衢盧㐮賛元濟比李那商¶
老任庭玉鄧忠臣山東路提刑使濟隂賀公叟楊¶
庭東平路轉運使鄕先生李上逹及子省元防方¶
平濮州軍事判官林棣姚建榮興祖尚書左丞夀¶
<pb:KR4d0420_SBCK_039-19b>¶
國公金城髙汝礪巖甫同知臨洮府事兼積石州¶
刺史平陽孔天監偉明尚書右丞洨水賈守謙益¶
之諌議大夫滹南許古道真戸部尚書&KR0096;叅知政¶
事䑓山楊造叔玉尚書左丞日照張行忠信甫平¶
章政事蕭國公東阿侯摯莘卿大司農戸部尚書¶
相人張正倫公理等書扎詩篇(在家/録)翰林應奉東¶
明王鶚百一嘗作誥詞云出知外縣凛乎其徳譲¶
之遺入&KR0122;中䑓魁然有宰輔之望禮部閑閑趙公¶
許與公有鵬飛九萬里風斯在下之語其為時賢¶
所推重如此尚何待僕言正叔以通家之故請為¶
<pb:KR4d0420_SBCK_039-20a>¶
千秋録作後記因得件右之或疑商氏名徳相望¶
而報施未豐者竊以水喻之今夫流泉出石鏬間¶
從濫觴之㣲㳙㳙而不絶及其合支流㑹衆川儲¶
蓄淵渟盡洄洑舒徐之態皷之以長風驅之以迅¶
雷泄雲雨而&KR0386;&KR0017;物雖有千石之舟十丈之檣遲¶
廻顧盻而不敢發蓋從㣲至著而有本者必如是¶
耳今孟卿舘嚴侯之門者十餘年侯温然執擁篲¶
之敬海内名勝率以清廟之噐許之諸&KR0048;玉立秀¶
発生長見聞冝有不資於人而自&KR0839;者正叔年甫¶
六十安閑樂易福禄方來他日羔鴈成群極人門¶
<pb:KR4d0420_SBCK_039-20b>¶
盛事當信僕言之不妄云癸丑二月吉日河東元¶
好問裕之謹書¶
　　　　故物譜¶
予家所藏書宋元祐以前物也法書則唐人筆迹¶
及五代冩本為多畫有斈范許郭諸人髙品就中¶
薛稷六鶴最為超絶先大父銅山府君官汲縣時¶
官賣宣和内府物也銅碌兩小山以酒沃之青翠¶
可摘府君部&KR0229;時物也風字大硯先東巖君教授¶
鄕里時物也銅雀研背有大錢一天禄一堅重緻¶
宻與石無異先隴城府君官兾州時物也貞祐丙¶
<pb:KR4d0420_SBCK_039-21a>¶
子之兵藏書壁間得存兵退子&KR0005;奉先夫人南渡¶
河舉而付之太原親舊家自餘雜書及先人手冩¶
春秋三史莊子文選之等尚千餘&KR0634;并畫百軸載¶
二鹿車自随三研則瘞之鄭村别墅是&KR0010;寓居三¶
鄉其十月北兵破潼関避於女几之三潭比下山¶
則焚蕩之餘蓋無㡬矣今此數物多予南州所得¶
或向時之遺也住在鄉里常侍諸父及兩兄燕談¶
毎及家所有書則必枚舉而問之如曰某書買於¶
某䖏所傳之何人藏之者㡬何年則欣然志之今¶
雖散亡其綴緝装禙籖題印識猶夣寐見之詩有¶
<pb:KR4d0420_SBCK_039-21b>¶
之維桑與梓必恭敬止以予心忖度之知吾子孫¶
&KR0077;後當以不知吾今日之爲恨也或曰物之閱人¶
多矣世之人玩於物而反爲物所玩貪多務取巧¶
偷豪奪遺簮敗履惻然興懐者皆是也李文饒志¶
平泉草木有後世毁一&KR0035;一石非吾子孫之語歐¶
陽公至以庸愚處之至於法書名畫若桓玄之愛¶
玩王涯之固護非不爲數百年計然不旋踵巳爲大¶
有力者&KR0018;之而趍我躬之不可必奚我後之䘏哉¶
予以爲不然三代鼎鍾其&KR0004;出於聖人之制今其¶
欵識故在不曰永用享則曰子子孫孫永寳用豈¶
<pb:KR4d0420_SBCK_039-22a>¶
爲聖人者超然逺覧而不能忘情於一物耶抑知¶
其不能必爲我有而固欲必之也盖自荘周列禦¶
冦之說盛世之誕者遂以天地爲逆旅形骸爲外¶
物雖聖哲之能事有不滿一笑者况外物之外者¶
乎雖然彼固有方内外之辯矣道不同不相爲謀¶
使渠果能寒而忘衣飢而忘食以游於方之外雖¶
&KR0396;萬物而空之猶有託焉爾如曰不然則備物以¶
致用守噐以爲智惟得之有道傳之無媿斯可矣¶
亦何必即空以遣累矯情以趍達以取異於世耶¶
乃作故物譜丙申八月二十有二日洛州元氏太¶
<pb:KR4d0420_SBCK_039-22b>¶
原房某引¶
遺山先生文集卷第三十九¶
