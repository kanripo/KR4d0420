# -*- mode: mandoku-view -*-
#+TITLE: 遺山集
#+DATE: 2015-09-23 10:25:41
#+PROPERTY: JUAN 39


中書耶律公書¶
四月二十有二日門下士太原元某謹齋沐獻書¶中書
相公閣下易有之天造草昩君子以經綸伏¶惟閣下輔
佐王室奄有四方當天造草昧之時極¶君子經綸之道
凡所以經造功業考定制度者本¶末次第宜有成䇿非
<pb:KR4d0420_WYG_039-1b>
門下賤士所敢與聞獨有一事¶系斯文為甚重故不得
不為閣下言之自漢唐以¶來言良相者在漢則有蕭曹
丙魏在唐則有房杜<md:KR4d0420_SBCK_039-1b>¶姚宋數公者固有致太平之功而
當時百執事之¶人毗助賛益者亦不為不多傳記具在
葢可考也¶夫天下大器非一人之力可舉而國家所以
成就¶人材者亦非一日之事也從古以來士之有立於¶
世必藉學校教育父兄淵源師友之講習三者偹¶而後
可喻如修明堂總章必得楩楠豫章節目磥¶砢萬牛挽
<pb:KR4d0420_WYG_039-2a>
致之材預為儲畜數十年之間乃能備¶一旦之用非若
起尋丈之屋欂櫨椳楔楹&KR0891;甍桷¶雜出於榆柳槐栢可
以朝求而暮足也竊見南中¶大夫士歸河朔者在所有
之聖者之後如衍聖孔<md:KR4d0420_SBCK_039-2a>¶公耆舊如馮内翰叔獻梁都運
斗南髙户部唐卿¶王延州從之時輩如平陽王狀元綱
東明王狀元¶鶚濵人王賁臨淄人李浩秦人張徽楊焕
然李庭¶訓河中李獻卿武安樂䕫固安李天翼沛縣劉
汝¶翼齊人謝良弼鄭人吕大鵬山西魏璠澤人李恒¶簡
<pb:KR4d0420_WYG_039-2b>
李禹翼燕人張聖俞太原張緯李謙冀致君張¶耀卿髙
鳴孟津李蔚真定李冶相人胡徳珪易州¶敬鉉雲中李
微中山楊果東平李彦西華徐世隆¶濟陽張輔之燕人
曹居一王鑄渾源劉祁及其弟¶郁李仝平定賈庭揚楊
恕濟南杜仁傑洺水張仲<md:KR4d0420_SBCK_039-2b>¶經虞鄉麻革東明商挺漁陽
趙著平陽趙維道汝¶南楊鴻河中張肅河朔勾龍瀛東
勝程思温及其¶從弟思忠凡此諸人雖其學業操行參
差不齊要¶之皆天民之秀有用於世者也百年以來教
<pb:KR4d0420_WYG_039-3a>
育講¶習非不至而其所成就者無幾䘮亂以來三四十¶
人而止矣夫生之難成之又難乃今不死於兵不¶死於
寒餓造物者挈而授之¶維新之朝其亦有意乎無意乎
誠以閣下之力使¶脱指使之辱息奔走之役聚養之分
處之學館之¶奉不必盡具饘粥足以糊口布絮足以蔽
體無甚<md:KR4d0420_SBCK_039-3a>¶大費然施之諸家固以骨而肉之矣他日閣下
求¶百執事之人隨左右而取之衣冠禮樂紀綱文章¶盡
在於是將不能少助閣下蕭曹丙魏房杜姚宋¶之功乎
<pb:KR4d0420_WYG_039-3b>
假而不為世用此諸人者可以立言可以¶立節不能泯
泯黙黙以與草木同腐其所以報閣¶下終始生成之賜
者宜如何哉閣下主盟吾道且¶樂得賢才而教育之一
言之利一引手之勞宜不¶為諸生惜也冒瀆台嚴不勝
惶恐之至某再拜¶
　　　與樞判白兄書¶
某頓首自乙巳歲往河南舉先夫人旅殯首尾閱<md:KR4d0420_SBCK_039-3b>¶十月
之久幾落賊手者屢矣狼狽北來復以葬事¶往東平連
<pb:KR4d0420_WYG_039-4a>
三年不寜居坐是不得奉起居之問吾¶兄亦便一字不
相及何也如聞曾定襄人處寄書¶然至今不曾見但近
得仲庸書報鐵山已娶婦吾¶兄飲啖如平時差用為慰
耳去秋七月二十三日¶忽得足痿證賴醫者急捄之僅
免偏廢今臂痛全¶减但左右指麻木仍在也比來數處
傳某下世已¶有作祭文挽辭者此雖出於妬者之口亦
恐是殘¶喘無幾神先告之耳向前八月大葬之後惟有
實¶録一件只消親去順天府一遭破三數月功抄節<md:KR4d0420_SBCK_039-4a>¶每
<pb:KR4d0420_WYG_039-4b>
朝終始及大政事大善惡係廢興存亡者為一¶書大安
及正大事則略補之此書成雖溘死道邉¶無恨矣更㸔
向去時事稍得放鬆否也王先生碑¶今送去中間有過
當處吾兄細為商略之碑石想¶亦未便立得他日改定
亦無害也所欲言者甚多¶聊䟽三二事欲吾兄知之有
便望一書為報也時¶暑自愛不宣¶
　　　荅中書令成仲書¶
張子敬處備悉盛意未幾張伯寜來招致殷重甚¶非衰
<pb:KR4d0420_WYG_039-5a>
謬之所堪任其還也不得不以書通癸卯之<md:KR4d0420_SBCK_039-4b>¶冬葢嘗從
來使一到燕中承命作先相公碑初不¶敢少有所望又
不敢假借聲勢悠悠者若謂鳳池¶被奪百謗百罵嬉笑
姍侮上累祖禰下辱子孫與¶渠軰無血讎無骨恨而乃
樹立黨與撰造事端欲¶使之即日灰㓕固知有神理在
然亦何苦以不貲¶之軀蹈覆車之轍而試不測之淵乎
君侯材量閎¶博藹有時望士大夫出於門下者有何限
量朝夕¶接納足以廣見聞益智慮而就事業顧僕何人
<pb:KR4d0420_WYG_039-5b>
敢¶當特逹之遇乎復有來命斷不敢往孤奉恩禮死¶罪
死罪某再拜<md:KR4d0420_SBCK_039-5a>¶　　　荅聰上人書¶
某頓首啟四月末自太原來鎮州得春後手書副¶以寳
刀新什反復熟讀且喜且嘆又媿衰謬無以¶稱副好賢
樂善之心耳僕自貞祐甲戍南渡河時¶犬焉之齒二十
有五遂登楊趙之門所與交如辛¶敬之雷希顔王仲澤
李欽叔麻知幾諸人其材量¶文雅皆天下之選僕自以
<pb:KR4d0420_WYG_039-6a>
起寒鄉小邑未嘗接先¶生長者餘論内省缺然故痛自
鞭䇿以攀逸駕後¶學時文五七年之後頗有所省進而
學古詩一言¶半辭傳在人口遂以為專門之業今四十
年矣見之<md:KR4d0420_SBCK_039-5b>¶之多積之之久揮毫落筆自鑄偉詞以驚動
海内則¶未能至于量體裁審音節權利病證真贋攷古
今¶詩人之變有戇直而無姑息雖古人復生未敢多¶讓
常記平生知己如辛敬之李欽叔李長源軰數¶人毎示
之一篇便能得人致力處自諸賢彫䘮將¶謂無復真賞
<pb:KR4d0420_WYG_039-6b>
乃今得方外三四友如上人者其自¶幸宜如何哉上人
天資髙内學富其筆勢縱横固¶已出時人畦畛之外唯
前軰諸公論議或未飽聞¶而饜道之耳古人有言不見
異人必得異書可為¶萬世學者指南可終身守之此僕
平生所得者敢<md:KR4d0420_SBCK_039-6a>¶以相告錦機已成第無人寫潔本年間
得斷手即¶當相付亦倚公等成此志耳人行遽書不盡
言時¶暑萬萬以道自䕶不宣¶
　　　荅大用萬户書二
<pb:KR4d0420_WYG_039-7a>
某頓首啓東原宿留幾半嵗之久辱公家賢弟昆¶慰藉
之厚内省衰謬媿無以當之耳即日伏惟起¶居萬福孫
徳謙張夢符津送至魏京今東歸矣雷¶氏霜鐘亦名器
也胥門舊物果有所歸到日公自¶知之臨行聊此為候
向暄千萬自愛不悉某再拜啟¶
某頓首辱書知賢昆季雅意媿衰謬無以當之即<md:KR4d0420_SBCK_039-6b>¶日伏
惟侍奉萬福自西歸鹿泉值仲女病劇奔詣¶太原留百
許日僅得勿藥即欲東行繼聞相君北¶上且留待他日
<pb:KR4d0420_WYG_039-7b>
諸餘張婿能言之所需横笛侍女¶圖今奉去樹萱堂記
相見下筆未晩欹器賦全文¶并跋語千萬録寄欲入見
聞録中時暑彊學為親¶加愛不一一某再拜¶
　　疏¶
　　　忻州修學疏代郝侯作¶
始定終綏守文之期式遘有教無類作人之効可¶徵言
念吾州久崇廟學傅侯完復於天徳小康之<md:KR4d0420_SBCK_039-7a>¶際(傅守名/慎微字)
(機/先)要公増築于大定承平之時(要守名介/字伯升)極¶地位之髙
<pb:KR4d0420_WYG_039-8a>
明副師儒之嚴重華表俯窺於雙鶴(廟學¶下有/雙鶴觀)連岡雄
鎮於九龍(學在九龍/岡最上)弦歌絶井邑之譁章¶甫易弓刀之
舊孫内翰之科名相踵(孫名九鼎字國鎮/國初狀¶元郡人)姚隐君之文
石具存(學記醉軒先生所作名/孝錫字仲純徐州人)不圖¶刼火之餘遽有園
蔬之嘆顧慙小已猥守大藩方¶舉廢之是圖亦少文之
當變昔魯僖以泮宫發頌¶齊宣由稷下垂聲不能廣厦
以庇賢良媿萬夫之¶觀政况乃𤣥壇並峙佛屋載新開
檀施於奔馳戰¶敓之場化金碧於顧盼嚬呻之頃何私
<pb:KR4d0420_WYG_039-8b>
有百神之<md:KR4d0420_SBCK_039-7b>¶秩而公無二仲之祠既責任之有歸豈經營
之敢¶後下車修庠序之敎猶竊恨其遲扶杖思徳化之¶
成夫何逺之有孰相兹役我懐其人¶
　　　清真道院營建疏¶
奉為本庵欲創聖位以為焚誦祝延之所其於工¶費有
賴𢎞持謹投諸方上善共締清緣者竊以像¶設嚴真儀
之奉齋厨維净侣所安祝賛有歸功縁¶為大方經營之
伊始宜助藉之相先凡我同仁幸¶垂一諾謹疏戊申六
<pb:KR4d0420_WYG_039-9a>
月日遺山老人疏¶
　　　請太一宫提㸃李大師住天封疏<md:KR4d0420_SBCK_039-8a>¶太室兼衡霍之秀天封維僊聖所廬劒飛而古栢¶仍存
石潤而仙蒲未老孰為真隐再暢𤣥風揚潘¶馬之徽音
續覃劉之正脉李公大師源分渦水名¶動漢庭静一得
精㣲之傳冲退為衰薄之鎮惟望¶拜之祠既舉而司真
之治方虚敢因黄鶴之書敬¶促青牛之駕璧門金闕瞻
星漢以非遥𤣥都石壇¶佇嵩呼之復振善哉行矣今正
<pb:KR4d0420_WYG_039-9b>
是時¶
　　　興國院改律為襌請住持䟽二首¶
軌轍交馳塵勞先起皮毛盡落真實具存星河同¶是一
天淮濟更無别水談空説有何妨捩轉話頭<md:KR4d0420_SBCK_039-8b>¶指東畫西
究竟不離當處眷兹興國初議安襌誰¶堪選佛道場來
舉開山公案集公清風匝地滿月¶當秋不甘北覬之鈐
鎚自當夀寜之衣鉢(僧嗣夀/寜月)¶光明既露難擬葢藏賔主
相諳共為推挽雲山改¶色鐘鼓同聲蹔從華表之游盡
<pb:KR4d0420_WYG_039-10a>
革青氊之舊法筵¶龍象同歸佛祖之權大地山河永祝
南山之夀善¶哉行矣今正是時¶
福慧兼全萬為希有人境相值一變從新載惟父¶祖之
田園逺歴隋唐之嵗月透龕仍在露塔相望雖¶齋鼔粥
魚粗供朝夕而樹林水鳥未極幽閑幸我<md:KR4d0420_SBCK_039-9a>¶賢侯特紆深
眷謂打地之清風未逺而開門之勝¶槩空孤變遷既異
於古今授受寜論於甲乙誰其¶作古自有當仁固知不
出當家終亦難逃公議月¶輪桂樹斬新别出一枝佛國
<pb:KR4d0420_WYG_039-10b>
旃檀何暇更求他木¶某公清標孤峻道照虚明袖裏圈
繩穿透向上諸¶人鼻孔林間几席坐斷天下衲僧舌頭
既為大事因¶縁化身合與末法衆生援手自教自禪之
已竟誰¶賔誰主以何言勿云鶴戀舊巢自是龍行故道
髙¶提正令行十三八棓之權永為皇家延百億萬年¶之
夀無勞擬議便可承當<md:KR4d0420_SBCK_039-9b>¶　　　曹子歸葬疏¶
松栢嵗寒莫重死生之託金蘭天屬亦有急難之¶求久
<pb:KR4d0420_WYG_039-11a>
要不忘交情乃見通甫曹君牧之風調張祐¶才名誰謂
雍容閑暇之平生而有零落棲遲之暮¶景風霜十月身
去國而不歸蓬藋一丘事葢棺而¶未了且行路有匍匐
之救豈徒哀無賵賻之文凡¶我同盟忍忘斯義城旁塚
地何如温序之鄉閭汴¶上麥船㑹有范家之父子¶
　　雜體¶
　　　麻杜張諸人詩評<md:KR4d0420_SBCK_039-10a>¶麻信之杜仲梁張仲經正大中同隐内鄉山中以¶作詩
<pb:KR4d0420_WYG_039-11b>
為業人謂東南之美盡在是矣子嘗竊評之¶仲梁詩如
偏將軍將突騎利在速戰屈於遲久故¶不大勝則大敗
仲經守有餘而攻戰不足故勝負¶略相當信之如六國
合從利在同盟而敝於不相¶統一有連鷄不俱棲之勢
雖人自為戰而號令無¶適從故勝負未可知光弼代子
儀軍舊營壘也舊¶旗幟也光弼一號令而精彩皆變苐
恐三子者不¶為光弼耳¶
　　　射説<md:KR4d0420_SBCK_039-10b>¶
<pb:KR4d0420_WYG_039-12a>
晉侯觴客於柳溪命其子婿馳射婿佳少年也跨¶躡柳
行中勝氣軒然舞於顔間萬首聚觀若果能¶命中而又
搏取之者已而樂作一射而矢墮再而¶貫馬耳之左馬
負痛而軼人與弓矢俱墜左右奔¶救雖支體不廢而内
若有損焉晉侯不樂謝客客¶有自下座進者曰射技也
而有道焉不得於心而¶至焉者無有也何謂得之於心
馬也弓矢也身也¶的也四者相為一的雖虱之微將若
車輪焉求為¶不中不可得也不得於心則不然身一馬
<pb:KR4d0420_WYG_039-12b>
一弓矢¶一而的又為一身不暇騎騎不暇彀彀不暇的
以<md:KR4d0420_SBCK_039-11a>¶是求中於奔駛之下其不碎首折支也幸矣何中¶之
望哉走非有得於射也顧嘗學焉敢請外廐之¶下駟以
卒賢主人之歡何如晉侯不許顧謂所私¶曰一馬百金
一放足百里䘖䇿在汝手吾安所追¶汝矣竟罷酒元子
聞之曰天下事可見矣為之者¶無所知知之者無以為
一以之敗一以之廢是可¶嘆也作射説¶
　　　酒裏五言説
<pb:KR4d0420_WYG_039-13a>
去古日已逺百偽無一真獨惟醉鄉地中有羲黄¶醇聖
教難為功乃見酒力神誰能釀滄海盡醉區<md:KR4d0420_SBCK_039-11b>¶中民此余
二十六七時詩也壬辰北渡順天毛正¶卿楊徳秀與一
傅生祈仙山寺中蘇晉降筆寫詩¶數十首一詩有百偽
無一真中有羲黄醇之句餘¶詩除酒裏神仙我五言外
多不成語正卿徳秀初¶不知蘇晉為何代人不論此詩
何人作也而晉所¶批乃有此十字晉豈余前身歟抑嘗
見余詩竊以¶為已有者歟將近時鬼物之不昩者記余
<pb:KR4d0420_WYG_039-13b>
詩以託¶名於晉以自神也是皆不可知晉既以予詩為
渠¶所作故余亦就酒裏神仙我五言取償於晉作樂¶府
一篇繡佛長齋半生枉伴蒲圑過酒壚横卧一<md:KR4d0420_SBCK_039-12a>¶蹴虚空
破頗笑張顛自謂無人和還知麽醉鄉天¶大少箇神仙
我¶
　　　靖徳昭兒子髙户字説¶
古今俗忌以五月為惡月端午為惡日赴官者頓¶不敢
發生子者棄不敢舉不幸而與禍㑹故一切¶以俗忌為
<pb:KR4d0420_WYG_039-14a>
當然赴官後期葢不足計生子而不之¶舉其禍可勝言
哉原武靖徳昭以此月舉兒子靖¶氏葢靖郭君之裔乃
取田文故事名之曰髙户而¶乞字於余余以為五月生
子往往富貴而夀如漢¶大將軍王鳳相國胡廣晉王鎮
惡之等其事見於<md:KR4d0420_SBCK_039-12b>¶史漢魏晉之書為甚詳秉筆者亦欲
明已定之分¶祛雷同之惑故諄復言之徳昭之先人南
湖翁蚤¶嵗以文武材傑出時輩浮湛里社四五十年之
間¶抱利器而莫之試其所得者君子長者好賢樂善¶之
<pb:KR4d0420_WYG_039-14b>
名耳徳昭問學甚篤行義甚修遭離世故又抑¶不能舉
宜為造物者之所乘除以起家之子遺之¶也髙户今六
嵗青衿繡襦温然如含玉之璞瑑而¶文之將為萬乗之
器吾知惡月之説殆田家媪火¶爐頭語耳因字之伯起
書以貽之¶
　　　曹南商氏千秋録<md:KR4d0420_SBCK_039-13a>¶曹南商氏族姓所起見於逺孫正奉大夫贈昌武¶軍節
度使衡所著千秋録備矣葢自少旻而降得¶姓者十四
<pb:KR4d0420_WYG_039-15a>
契始封商以子命氏十三世而至湯十¶七世而微子代
殷後為偃王又二十六世於秦於¶兩漢於曹魏六朝隋
唐詳見於家牒者以節度君¶推世次系出陳之長平長
平殷髙宗冡在焉逺祖¶司空侑唐史有傳太和中再領
天平節鉞子羽舉¶進士藩府辟召不至通顯子盈孫僖
宗聞其有禮¶學擢為太常博士終於大理卿贈吏部尚
書子暄¶暄之子處譲處譲之子嶽已上失其官號俱為
唐<md:KR4d0420_SBCK_039-13b>¶人嶽之子諱懐欽入五代十年生周顯徳三年劉¶燦
<pb:KR4d0420_WYG_039-15b>
牓擢第終於宋建隆四年朝奉郎試大理評事¶知趙州
南華縣事致仕因家於曹享年九十四詳¶見譜牒葢自
司空而後為鄆人南華而後為曹人¶避宋宣祖諱改姓
商氏逮節度君九世矣南華之¶子㨗淳化三年孫何牓
擢第累官至比部郎中生¶七子宗聖宗傅宗回宗弼宗
旦宗奭宗昱宗傅宗¶弼宗旦三子登科宗傅咸平三年
陳堯咨牓擢第¶初仕蜀川後乃隔絶不知所終宗弼大
中祥符五¶年徐奭牓擢第累遷至中書舎人仁宗朝時
<pb:KR4d0420_WYG_039-16a>
譽藹<md:KR4d0420_SBCK_039-14a>¶然有卿輔之望其後不樂仕進年未五十乃挂冠¶
築堂曹南之西園名曰晦道時賢髙其勇退盛為¶稱道
之享年七十娶冀氏封金華縣君生八子倚¶備儼傳佑
侅佖偕倚備傳侅四子登科即節度君¶六世祖也宗旦
字繼周天聖五年王堯臣牓擢第¶官至朝奉郎知桂陽
監平陽令享年五十二娶卞¶氏生四子伊灝佾侁詳見
墓誌長子伊伊子諶倚¶元豐五年黄裳牓第一甲第三
人擢第初任太原¶教授大學博士後元祐黨事興碑其
<pb:KR4d0420_WYG_039-16b>
名於餘官之¶列一子中立備皇祐三年馮京牓擢第三
子穆之<md:KR4d0420_SBCK_039-14b>¶伯之適之傳字夢臣皇祐五年鄭獬牓擢第繼
登¶説書科授國子直講終於光禄寺丞出知虢州耒¶陽
縣事亦足以知當時重守令之選也享年六十¶一累贈
太中大夫娶李氏封恭人詳見墓誌即節¶度君五世祖
也生七子千之元之立之延之坦之¶成之貫之元之貫
之登科侅嘉祐四年劉輝牓擢¶第終於通直郎致仕享
年七十四娶張氏生五子¶先之才之孝之説之直之先
<pb:KR4d0420_WYG_039-17a>
之説之登科元之熈¶寜九年徐鐸牓擢第終於丞議郎
濟州鉅野令縣¶界金山寺碑在焉娶蕭氏四子因圉冉
丙因登科<md:KR4d0420_SBCK_039-15a>¶先之元豐五年黄裳牓擢第終於衡州茶陵
令貫¶之字以道後改名乂元祐六年馬㳙牓擢第張君¶
向辟為計司屬官終於朝散郎知懐州武徳鎮致¶仕享
年六十七娶張氏封安人即節度君之髙祖¶也生六子
周同岡冊丹甬皆業進士説之建炎五¶年李易牓擢第
授鄧州文學後攝濟隂主簿阜昌¶二年通判興仁軍府
<pb:KR4d0420_WYG_039-17b>
事張君檄文商文學素勤學¶古可使入官今保舉堪赴
吏部注擬差遣竟不就¶享年六十娶傅氏即龍圖公之
女孫也四子黙㸃¶勲黯黙後改名休復字子泰風儀秀
整襟量夷曠<md:KR4d0420_SBCK_039-15b>¶博學有文老居汴梁娶江氏即金紫公鄰
幾女孫¶也有陶丘先生文集行於世諶九舉終場建中
靖¶國元年恩賜進士第終於䖍州大庾令因紹聖四¶年
何昌言牓擢第終於通仕郎開徳府臨河縣令¶三子大
有大聲大臨周宣和元年以父守朝散郎¶致仕奏補累
<pb:KR4d0420_WYG_039-18a>
官至通直郎開徳府濮陽縣丞一子¶驤岡字元夀建炎
二年從劉錫太尉解危滄州奏¶補拱輔從事入金朝换
忠勇校尉享年七十二即¶節度君之曾祖也初娶周氏
再娶鄭氏二子駒馳¶冊字元功丹字大忠後改名愈字
師心為施内翰<md:KR4d0420_SBCK_039-16a>¶朋望詩酒之交生二子驥騤皆早世甬
字子華俱¶以儒業顯于鄉里學者宗之祖駒字士龍兩
赴庭¶試天資和雅博學强記教授鄉里泰和元年五月¶
十五日以夀終享年七十一祖母郝氏封宜人三¶子長
<pb:KR4d0420_WYG_039-18b>
永錫字難老次敷錫字福老次康錫字吉老¶難老用公
貴及封朝請大夫致仕妣王氏濮陽郡¶太夫人三子仲
曰衟字正叔滑稽豪俠有古人風¶季曰衎字信叔頴悟
早世公朝請君之長子也字¶平叔㓜從祖學長師鄉先
生李若訥若訥愛其才¶毎器重之年二十五擢崇慶二
年黄裳牓詞賦進<md:KR4d0420_SBCK_039-16b>¶士第釋褐主鄜州洛交簿以廉能換
郿縣尋辟威¶戎令時興定己卯嵗饑民無所於糴公乃
開倉賑¶濟然後白之行臺賴以全活者甚衆夏六月地
<pb:KR4d0420_WYG_039-19a>
震¶城鄄摧圮夏人乗釁入冦公率領蕃部土豪守禦¶應
敵保以無虞秩滿縣人為之立祠再辟原武令以¶例罷
入為尚書省掾歴粮草邉闗知管差除三房¶考再滿授
户部主事兩月擢拜監察御史姨母郕¶國夫人不時入
禁中干預政事聲勢甚張公拜章¶極言自是郕國被召
乃敢進見宗室帥慶山奴軍¶淮南歸州失利朝廷置而
不問公建言自古敗<md:KR4d0420_SBCK_039-17a>¶軍之將必正典刑不爾則無以謝
天下詔為决杖¶八十因而退罷户部侍郎權尚書曹溫
<pb:KR4d0420_WYG_039-19b>
時一女在¶掖庭從史親舊干預權利其家人填插諸司
貪墨¶張露而臺官無敢言者公歴數其罪詔罷温户部¶
改太后府衞尉公再上章若臣言温果可罪當貶¶逐温
無罪則臣為妄言豈有是非不别而兩可之¶哀宗為之
動容乃出温為汝州防禦使未幾改右¶司都事朝廷知
公葢將大用矣改同知河平軍節¶度使事不赴奏充樞
宻院經歴官遥領同知昌武¶軍節度使事丞相完顔莘
公領陜西行臺奏公偕<md:KR4d0420_SBCK_039-17b>¶行充左右司員外郎仍佩以金
<pb:KR4d0420_WYG_039-20a>
符宻院表留有㫖¶行臺地重急於用人可從丞相奏自
是臺務一决¶於公矣明年召還行臺再奏留之又明年
丁内艱¶乃得還平章政事蕭國侯公塞京東河决奏公
以¶左右司郎中從行正大八年十月起服中充秦籃¶總
帥府經歴官正月河潼失守召主帥入援二月¶九日軍
至陜將由閒道之長水界與北軍遇相拒¶大雪中士卒
饑凍不能戰主帥烏登棄衆降敵公¶為北軍所得令去
巾公瞋目大嘑曰汝欲脅從我¶耶我終不能降廻望闕
<pb:KR4d0420_WYG_039-20b>
瞻拜曰主將無狀亡兵失<md:KR4d0420_SBCK_039-18a>¶利臣之罪責亦無所逃但一
死報國耳遂㧞佩刀¶自剄時年四十有六褒贈正奉大
夫昌武軍節度¶使初娶鄧氏繼娶鄭氏並封濮陽郡夫
人子男二¶人長曰挺字孟卿業進士次曰援字仲經女
一人¶適進士劉茂孫男七人琥璘璹&KR1723;皆業進士瑋瓛¶
琯及女孫二人尚㓜初河間許古道真以直言極¶諫稱
於徳陵朝正大初詣闕拜章言八座皆非其¶材省寺小
臣有可任宰相者不大升黜之則無以¶致中興章奏召
<pb:KR4d0420_WYG_039-21a>
道真赴都堂問孰為可相道真以¶尚書省掾商衡對當
是時上新即大位經畧四方<md:KR4d0420_SBCK_039-18b>¶思所以𢎞濟艱難者為甚
力道真已得請居伊川¶即命驛召致之復右司諫天下
相望風采道真亦¶慷慨願以人所不敢言者為天子言
之及論天下¶事首以公為可相則公之材為可知矣公
事長上¶以禮接下以誠與人交敦終始家居怡然毋愠
容¶性嗜學藏書數千巻古今金石遺文人所不能致¶者
往往有之南渡以來士大夫以捄世之學自名¶髙者濶
<pb:KR4d0420_WYG_039-21b>
略而無所統紀下者或屑屑於米鹽簿書¶之間公天資
雅重遇事不碌碌人所不能措手者¶率優為之茍可以
利物則死生禍福不復計平居<md:KR4d0420_SBCK_039-19a>¶以大事自任而人亦以
大任期之評者至今以公¶用違其長使之卒然就一死
為斯世惜也故好問¶銘其墓(云云/)按公所藏及記録者
有唐武徳三年¶逺祖司空勛國公開山誥有體質平允
才器敏洽¶宣力義旗功叅造昧可吏部尚書宣和内府
物也¶(已下皆晦道堂/題詠備在家録)自餘玉牒授之楚尾毛觀復給事
<pb:KR4d0420_WYG_039-22a>
中¶知曹州興仁軍府事三衢盧㐮賛元濟北李那商¶老
任庭玉鄧忠臣山東路提刑使濟隂賀公叟楊¶庭東平
路轉運使鄉先生李上逹及子省元防方¶平濮州軍事
判官林棣姚建榮興祖尚書左丞夀<md:KR4d0420_SBCK_039-19b>¶國公金城髙汝礪
巖甫同知臨洮府事兼積石州¶刺史平陽孔天監偉明
尚書右丞汶水賈守謙益¶之諫議大夫滹南許古道真
户部尚書權叅知政¶事臺山楊造叔玉尚書左丞日照
張行忠信甫平¶章政事蕭國公東阿侯摯莘卿大司農
<pb:KR4d0420_WYG_039-22b>
户部尚書¶相人張正倫公理等書札詩篇(在家/録)翰林應
奉東¶明王鶚百一嘗作誥詞云出知外縣凛乎其徳譲¶
之遺入掾中臺魁然有宰輔之望禮部閑閑趙公¶許與
公有鵬飛九萬里風斯在下之語其為時賢¶所推重如
此尚何待僕言正叔以通家之故請為<md:KR4d0420_SBCK_039-20a>¶千秋録作後記
因得件右之或疑商氏名徳相望¶而報施未豐者竊以
水喻之今夫流泉出石罅間¶從濫觴之微㳙㳙而不絶
及其合支流㑹衆川儲¶蓄淵渟盡洄洑舒徐之態鼓之
<pb:KR4d0420_WYG_039-23a>
以長風驅之以迅¶雷泄雲雨而涵鬼物雖有千石之舟
十丈之檣遲¶廻顧盻而不敢發葢從㣲至著而有本者
必如是¶耳今孟卿舘嚴侯之門者十餘年侯温然執擁
篲¶之敬海内名勝率以清廟之器許之諸郎玉立秀¶發
生長見聞宜有不資於人而自媺者正叔年甫¶六十安
閑樂易福禄方來他日羔鴈成羣極人門<md:KR4d0420_SBCK_039-20b>¶盛事當信僕
言之不妄云癸丑二月吉日河東元¶好問裕之謹書¶
　　　故物譜
<pb:KR4d0420_WYG_039-23b>
予家所藏書宋元祐以前物也法書則唐人筆迹¶及五
代寫本為多畫有李范許郭諸人髙品就中¶薛稷六鶴
最為超絶先大父銅山府君官汲縣時¶官賣宣和内府
物也銅碌兩小山以酒沃之青翠¶可摘府君部役時物
也風字大硯先東巖君教授¶鄉里時物也銅雀硯背有
大錢一天禄一堅重緻¶宻與石無異先隴城府君官冀
州時物也貞祐丙<md:KR4d0420_SBCK_039-21a>¶子之兵藏書壁間得存兵退予將奉
先夫人南渡¶河舉而付之太原親舊家自餘雜書及先
<pb:KR4d0420_WYG_039-24a>
人手寫¶春秋三史莊子文選之等尚千餘冊并畫百軸
載¶二鹿車自隨三硯則瘞之鄭村别墅是嵗寓居三¶鄉
其十月北兵破潼闗避於女几之三潭比下山¶則焚蕩
之餘葢無幾矣今此數物多予南州所得¶或向時之遺
也住在鄉里常侍諸父及兩兄燕談¶毎及家所有書則
必枚舉而問之如曰某書買於¶某處所傳之何人藏之
者幾何年則欣然志之今¶雖散亡其綴緝装褃籖題印
識猶夢寐見之詩有<md:KR4d0420_SBCK_039-21b>¶之維桑與梓必恭敬止以予心忖
<pb:KR4d0420_WYG_039-24b>
度之知吾子孫¶却後當以不知吾今日之為恨也或曰
物之閱人¶多矣世之人玩於物而反為物所玩貪多務
取巧¶偷豪奪遺簮敗履惻然興懐者皆是也李文饒志¶
平泉草木有後世毁一樹一石非吾子孫之語歐¶陽公
至以庸愚處之至於法書名畫若桓𤣥之愛¶玩王涯之
固護非不為數百年計然不旋踵已為大¶有力者負之
而趨我躬之不可必奚我後之恤哉¶予以為不然三代
鼎鐘其初出於聖人之制今其¶欵識故在不曰永用享
<pb:KR4d0420_WYG_039-25a>
則曰子子孫孫永寶用豈<md:KR4d0420_SBCK_039-22a>¶為聖人者超然逺覽而不能
忘情於一物耶抑知¶其不能必為我有而固欲必之也
葢自莊周列禦¶寇之説盛世之誕者遂以天地為逆旅
形骸為外¶物雖聖哲之能事有不滿一笑者况外物之
外者¶乎雖然彼固有方内外之辯矣道不同不相為謀¶
使渠果能寒而忘衣飢而忘食以游於方之外雖¶眇萬
物而空之猶有託焉爾如曰不然則備物以¶致用守器
以為智惟得之有道傳之無媿斯可矣¶亦何必即空以
<pb:KR4d0420_WYG_039-25b>
遣累矯情以趍逹以取異於世耶¶乃作故物譜丙申八
月二十有二日洛州元氏太<md:KR4d0420_SBCK_039-22b>¶原房某引¶
　
　
　
　
　
　遺山集巻三十九¶
<md:KR4d0420_SBCK_040-1a>¶
<pb:KR4d0420_WYG_040-1a>
欽定四庫全書
　遺山集卷四十¶　　　　　金　元好問　撰
