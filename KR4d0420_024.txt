# -*- mode: mandoku-view -*-
#+TITLE: 遺山集
#+DATE: 2015-09-23 10:25:39
#+PROPERTY: JUAN 24


　　真定府學教授常君墓銘¶
元光癸未予過郾城見麻徵君知幾問所與周旋¶者知
幾以鎮人常仲明中山趙君玉對及仲明來¶舘客因得
接杯酒之懽然未欵也北渡後來鎮陽¶仲明在焉予首
以知幾存歿訪之仲明言辛卯秋¶邊報已急以内鄉深
<pb:KR4d0420_WYG_024-1b>
固可以避兵且有吾子在吾¶三人議南下知幾卜之不
吉乃止不行及被兵知¶幾病困中尚以前日猶豫不行
為恨也予初謂知<md:KR4d0420_SBCK_024-1b>¶幾少許可而獨予仲明有端人之取
固已慕嚮之¶及知幾将遷内鄉託於予者為甚厚仲明
之先世¶又出於代鴈門用是交遂欵如是六七年嵗辛
亥¶九月晦自太原東來過仲明之門而仲明之下世¶十
許日矣孤子徳雅知予敬其先人涕泗以墓銘¶為請予
復之曰此吾之志也奚以請為乃作銘并¶論次之君諱
<pb:KR4d0420_WYG_024-2a>
用晦姓常氏仲明其字也上世家崞¶縣大木張家里而
墓於泉福鄉之石鼓原者不知¶其幾昭穆矣見於元祐
中進士趙子良所譔墓銘¶云常氏世豪於財以孝弟力
田見稱宋初世有諱<md:KR4d0420_SBCK_024-2a>¶素者娶皇甫氏生子慶慶娶康氏
生子玘玘娶檀¶氏生子五人長曰俊次曰善俊材幹宏
博殖産益¶豐取予之際已薄而厚於人家近雲朔塞羣
從率¶以武藝相尚有捉虎常氏之目娶王氏生四子二¶
子起家善以膽勇推擇為鄉兵指揮使俊之長子¶曰宗
<pb:KR4d0420_WYG_024-2b>
亮慷慨多氣節中武舉官修武郎鄜延路第¶四将仕至
知文水縣事宗彦以騎射應募官保義¶郎河東路第四
部将文水即君之曾祖也金朝初¶避漢陽質子之役族
屬散居有從建炎南渡而貴¶官者有留居東門盧利者
有析居栢仁坊鹿者文<md:KR4d0420_SBCK_024-2b>¶水居遷河朔寓居平山遂占籍
焉生九子其一為¶比丘餘八子娶兩族先後無間言時
人為之語曰¶三劉五李和義無比是則文水之家政可
見矣君¶之祖諱大安初東來時道卒於黎城父諱振孝
<pb:KR4d0420_WYG_024-3a>
悌¶忠信不學而能好交結文士自以不習儒業為愧¶一
意課二子學君之弟鼎字仲華甫成童能屬文¶鄉長者
以偉器期之未冠而卒故君强學自立以¶成父志自少
日有聲場屋間遊梁之後交文士益¶衆賦業外他書亦
能研究國醫宛丘張子和推明¶岐黄之學為說累數十
萬言求知幾為之潤文君<md:KR4d0420_SBCK_024-3a>¶頗能探㣲㫖親識間有謁醫
者助為發藥多所全¶濟病家頼焉資禀淳質言行有法
遭值亂離知時¶命不偶安貧守分不為風俗所移旅食
<pb:KR4d0420_WYG_024-3b>
僅足而繼¶困之義無廢年徳俱茂而卑牧之心愈篤評
者謂¶先世之義俠閨門之婣睦傳至於君故家遺俗有¶
自來矣真定幕府以君承平學舍舊人文行兼備¶任師
賔之位辟本路府學教授在職數年士論歸¶之不幸遭
疾臨終二三日執筆紀先世事迹垂示¶來裔飲酒談笑
與家人訣怡然而逝春秋七十有¶四實辛亥之九月十
九日也夫人劉氏前君二十<md:KR4d0420_SBCK_024-3b>¶七年卒繼室李氏子徳彰
徳府宣課使男孫小字¶舉孫尚㓜徳以某年月舉君之
<pb:KR4d0420_WYG_024-4a>
柩祔於滹河西岸¶班家里之先塋禮也銘亡¶
　　　善人白公墓表¶
嵗辛亥冬十有二月河曲白某持鴈門李某所撰¶先大
夫行事之状請於某曰先大夫棄諸孤之養¶内翰王君
從之實表其墓禮部閑閑趙公為之書¶并以善人白公
墓表篆其額某時階止六秩未及¶贈官之制故王君弗
克載遭離板蕩閑閑手筆亦¶復失之某惟先大夫積徳
累行躬不受祉子男之<md:KR4d0420_SBCK_024-4a>¶爵僅見於告弟之書而使之旌
<pb:KR4d0420_WYG_024-4b>
紀寂寥隨世磨滅¶孤負義方之訓不肖孤死不瞑矣敢
以通家之舊¶屬筆於吾子幸為論次之謹按公諱某字
全道姓¶白氏其家於河曲者不知其幾昭穆矣曾大父
諱¶重信大父諱玉父諱仲温皆潛徳弗耀公生十二¶嵗
而孤妣李氏弱無所依舅氏僧法澄為經紀其¶家拊育
訓導恩義備至及長乃能自樹立營度生¶理日就豐厚
其後澄歿公不忘外氏之故䘮祭之¶禮有加又為建貳
塋於白氏丘壟之側一以祔外¶祖氏一以塟澄初僧舅
<pb:KR4d0420_WYG_024-5a>
既奉浮圗愍其家世不傳<md:KR4d0420_SBCK_024-4b>¶為李氏置後意甚專初不以
異姓為嫌已而事不¶果行公承舅氏之意挈此子養於
家以昆弟待之¶大定初通撿因附屬籍舅巳亡又歴三
推之久弟¶為妄人所教遽求異財公欣然以美田宅之
半分¶之人謂同胞而至别籍徃徃起訟白公乃無絲毫¶
顧藉意是難能也太原趙進規從其子文卿在官¶下尤
相歎異云古人以隂徳見稱如白全道非但¶陰徳乃顯
徳也司户王伯常嘗都督部民之不率¶者云汝獨不能
<pb:KR4d0420_WYG_024-5b>
效白君以禮治身以義教子耶其¶為名流所重如此崇
慶壬申避地太谷不幸遘疾<md:KR4d0420_SBCK_024-5a>¶春秋六十有九終於寓舍
實八月十九日也越七¶日諸孤護䘮歸祔於河曲王家
里西原之先塋禮¶也初娶王氏再娶李氏皆前公卒子
男五人長曰¶彦升留心典籍而不就舉選次曰賁廣覧
强記尤¶精於左氏至於禪學道書岐黄之說無不精詣
弱¶冠中泰和三年詞賦進士第歴懐寕主簿岐山令¶逺
業未究而成殂謝士論惜之次曰華貞祐三年¶進士歴
<pb:KR4d0420_WYG_024-6a>
省掾入翰林仕至樞宻院判官右司郎中¶次曰僧寳塋
以詩筆見推文士間有集行於世次¶曰麟蚤卒女四人
長適州吏目楊桂次適大族張<md:KR4d0420_SBCK_024-5b>¶訪次適進士賈鐸次未
嫁而卒彦升女楊女張王¶出也男孫五人曰嗣隆以蔭
監滎澤酒曰忱曰恒¶皆習進士曰常山曰中山皆尚㓜
女孫二人皆適¶士族曽孫三人中和泰和安和女一人
尚㓜公資¶禀聦悟而謹厚自持略通經史精究歴算中
年耽¶嗜佛書皆所成誦為人敦信義樂施予一言所諾
<pb:KR4d0420_WYG_024-6b>
千金不易家人化之皆以賢行稱焉正大中累贈¶中大
夫輕車都尉南陽郡伯兩夫人南陽郡太君¶維火山自
太平興國中升為軍雖有學校而肄業¶者無幾宣和末
僅有上舍宋生歴大定明昌官學<md:KR4d0420_SBCK_024-6a>¶之盛然後公之二子
擢巍科取羙仕邦人築亭以¶榮鄉名之屏山李君之純
為作記辭與事稱相為¶不朽故公雖躬不受祉所以起
其家與善化一鄉¶者其利豈有既耶銘曰¶
　齒以徳尊師以道存習俗以教遷惟仁人君子¶之所
<pb:KR4d0420_WYG_024-7a>
　居若時雨然羽山之顔疵癘為蠲愧心發¶之彦方學
　業復於譙𤣥禮所以祠鄉長者而傳¶書先賢在昔兵
　屯河曲雄邊爰及公家乃誦乃¶絃身為義方奉之周
　旋兩息蹁蹁起為儒先岌¶彼滎䑓大伏在泉振而鼓
　之有光屬天仲也銅<md:KR4d0420_SBCK_024-6b>¶章惠浹岐岍叔也奉璋入侍禁
　垣藹兮芝蘭之¶庭烱兮珠玉之淵州里趨風媚學躚
　躚至於餘¶波所及且孝弟而力田古有之種徳欲深
　望嵗¶百年有相之道理無空捐禄匪我榮殆以為黨
<pb:KR4d0420_WYG_024-7b>
　塾亡窮之傳樂石有銘表公之阡異時配縣社¶之食
　尚有攷焉¶
　　　南峯先生墓表¶
先生諱豫字彦先姓吕氏懐州修武人祖道父琰¶皆力
田為業先生自成童知讀書既冠游學東州¶以易為專
門經明行修髙出倫輩醇徳先生王廣<md:KR4d0420_SBCK_024-7a>¶道特器重焉一
時名士如秀容折安上濟陽王善¶長安陽苖景藩舘陶
叚彦昌冠氏孫希賢田子發¶從之學者甚衆故家近太
<pb:KR4d0420_WYG_024-8a>
行五峯山因以為號示¶不忘本也有易說若干巻傳于
時宗室復興鎮大¶名聞先生之名延致門下以師禮禮
之初娶舘陶¶汲氏繼室清平丁氏先生徃來两縣之間
為人亷¶介沈黙為里人所尊貞祐之兵謂所親言吾年
八¶十有四天數當盡癸酉唯有坐待歸盡而巳是冬¶在
所殘破吾民老㓜相與逃亡先生喟然歎曰癸¶酉之期
至矣明日有乗白馬衣皂衣挾弓矢馳逐<md:KR4d0420_SBCK_024-7b>¶於社原桑林
之下者吾死此人手矣詰旦果有邏¶騎到物色悉如所
<pb:KR4d0420_WYG_024-8b>
言先生欣然就戮實十二月之¶二十三日也兵退孤子
天民收塟於舘陶大張里¶之東原壬子之冬距先生之
歿四十年矣天民與¶好問有通家之好以墓表見屬余
亦懼先生之潛¶徳將隨世而磨滅也乃為之銘天民嘗
任冠氏主¶簿孫二人長曰長慶次曰公孫其銘曰¶
　被髪銜刀禍孰與遷弹琴視景命何可延誠使¶之禽
　息鳥視而終白首固已無貴於期頥之年¶老&KR0360;𤣥虛
　荘周氏之自然死以為真兀以為全<md:KR4d0420_SBCK_024-8a>¶寕薪火之可續
<pb:KR4d0420_WYG_024-9a>
　直土梗之自捐若夫鴻毛權重¶輕所宜熊掌定從違
　之先有巖墻之疾趨有白¶刄之徑前唯其知命而安
　於命此深於易者之¶所以賢¶
　　　臨海弋公阡表¶
公諱潤字天澤姓弋氏系出臨海占籍汝州之梁¶縣者
不知其幾昭穆矣大父整生二子長曰洪次¶曰海洪娶
張氏二子曰祐曰福海娶酒氏公其所¶生子也弋氏自
先世不異財公蚤孤能自樹立如¶成人事從兄祐殊恭
<pb:KR4d0420_WYG_024-9b>
遜祐嘗以事客内鄉者二十<md:KR4d0420_SBCK_024-8b>¶年比還公殖産倍於舊祐
歸求分居公謂祐言家¶所有皆父兄所積潤但謹守僅
無損耗耳兄幸歸¶請悉主之潤得供指使足矣祐悔悟
曰吾弟忠敬¶如此我乃為䜛口所間慚恨無所及尚欲
言分異¶耶乃更相友愛官以公家貲雄一鄉且膽勇過
人¶選之督捕盗賊所至以恕心為質盗亦不敢犯由¶是
名聲籍甚縣豪傑多畏服之鄉之惡少以犯法¶為常毎
以理訓諭之遂有嚮善者貞祐丙子潼闗¶破汝洛被兵
<pb:KR4d0420_WYG_024-10a>
居民保險多以私怨相刼殺官不能¶制公杖䇿徃來山
間為之開諭辭情懇到鬬者感<md:KR4d0420_SBCK_024-9a>¶恱各平分而退多所全
活公出大家舉措不碌碌¶振贍貧乏婚嫁孤㓜有古豪
士之風手力絶人而¶資禀謙退有相犯者未始與之校
喜為人解怨嫌¶鄉鄰訴訟徃徃不於官而於公長吏亦
時以委之¶嘗曰縣外有弋某横逆無從生矣其為人所
倚信¶如此中年喜儒學折節下士以寳豐多文士結夏¶
課者多故久居之以便諸子之學士子不能自給¶者為
<pb:KR4d0420_WYG_024-10b>
之經理其事使得卒業同郡張翥雄飛資頴¶悟日誦萬
言公得之童丱中妻以甥且招致其家¶遂登進士第及
将涖官復殷重教督翥卒為良民<md:KR4d0420_SBCK_024-9b>¶吏河陽人至畵像事
之壬辰河南破公挈家避於¶西山山柵破公家亦被驅
逐一卒見公稠人中請¶於主帥云此吾鄉善士其縱遣
之帥遣公舉家去¶是夜所俘悉阬之里社為空公家獨
全親舊歎曰¶為善之報見之今日矣明年春鄉郡游騎
遍滿公¶自度不能受辱乃自投水中得年若干實某年
<pb:KR4d0420_WYG_024-11a>
月¶日也娶田氏子男三人長彀英師事程内翰天益¶未
冠為鄉府所薦再赴簾試文學行義髙出時輩¶兵間以
功授本州防禦副使次世英亦業進士信¶厚如其兄次
庭英七嵗應童子舉年十八義俠有<md:KR4d0420_SBCK_024-10a>¶父風州被圍率壮
士三十輩潰圍而出與千騎遇¶且行且鬬從旦至暮有
被數十創而戰不衰者騎¶兵解去逺近莫不歎服北渡
後歿於某所女一人¶適張氏仁讓有女士之目孫二人
惟敬惟友皆習¶儒業彀英等以某年月日奉公衣冠塟
<pb:KR4d0420_WYG_024-11b>
於同徳里¶西南原之先塋彀英予交游中最可保任者
以墓¶表為請義不可辭乃為論次之而系以銘其銘曰¶
　汝水兮洋洋山木兮蒼蒼有墓其旁是惟弋公¶衣冠
　之藏子孫豆籩嵗時烝嘗魂兮來歸安此¶故鄉于嗟
　公兮百夫之防惟其勇而進於學所<md:KR4d0420_SBCK_024-10b>¶以為自勝之彊
　沈潛可以屈獷頑直諒可以扶¶善良禁訶癉剛莫我
　敢當徼廵周廬而辱在抱¶闗為王前驅而棄之戎行
　孰侯伯之不如僅斗¶食之見償惟禄不計庸兮知賦
<pb:KR4d0420_WYG_024-12a>
　分之靡常頺波¶天來一柱獨障彼囚虜之自甘此慨
　然而國殤¶志士不忘在溝壑寕以假息而為長使奪
　志而¶皆可在立懦其何望自古皆有死惟義亡與亡¶
　者為不亡銘其表之尚以發幽潜之光¶
　　　蘧然子墓碣銘¶
泰和以來天下以能書稱者禮部閑閑趙公學者<md:KR4d0420_SBCK_024-11a>¶多傚
之而但得其形似而巳南渡後始有蘧然子巳¶蘧然子
筆勢飛動得公不傳之妙故一時學公者¶皆不及而公
<pb:KR4d0420_WYG_024-12b>
亦有咄咄逼人之歎宗室胙國公文¶采風流照映一時
而蘧然子乃得以布衣從之遊¶與之商畧法書名畵筆
虚筆實之論獨得於任南¶麓王黄華之後君若真贋則
望而知之胙公亦以¶真賞稱焉予官京師始用二公意
交之而未欵也¶亂後予客冠氏蘧然子亦來東州每見
之必連日¶竟夕而不忍去也大槩蘧然子少日出閭里
間其¶曉音律善談笑得之宣政故家遺俗者為多及長<md:KR4d0420_SBCK_024-11b>¶厭於游蕩乃更折節取古人書讀之乆而學書學¶畫學
<pb:KR4d0420_WYG_024-13a>
詩學論文立志既堅力到便能有所得為人¶彊記黙識
不遺微隠唐以來名家者之詩文徃徃¶成誦如目前考
論文藝解析脉絡殆若夙昔在文¶字間者畵入能品詩
學江西派至於黄石廟等作¶今代秉筆者或亦未可輕
議東京大内隆徳太一¶故宫樓觀䑓沼門户道路華木
水石悉能歴數之¶聽之者曉然如親到其處至於宋名
賢所居第宅¶坊曲與其家行輩羣從孫息姻婭排比前
後雖生¶長隣里者不加詳也嘗徃長清一禪寺中與僧
<pb:KR4d0420_WYG_024-13b>
談<md:KR4d0420_SBCK_024-12a>¶僧言五派傳授圗大不易作蘧然子笑曰易與耳¶因
索筆作圖坐中他日以舊本證之不差毫末也¶予居東
州乆将還太原行有日蘧然子聞之誦予¶詩文恨相見
之晚而相從之不得乆也為之泣數¶行下丁酉冬復來
東州而蘧然子下世巳數月矣¶其壻商挺孟卿為予言
予巳北歸蘧然子為之飲¶食不美者數日家人輩問言
元子得歸在渠為可¶喜事而公為之捐眠食何也蘧然
子曰是豈兒輩¶所能知也哉他日孟卿示予蘧然子故
<pb:KR4d0420_WYG_024-14a>
書凡予所¶談徃徃記之紙墨間予詩文則間亦記之也
因竊<md:KR4d0420_SBCK_024-12b>¶為慨歎蘧然子平生交不苟合人與之言一不相¶
入挾杖逕去不返顧其所以愛我者乃如此予愚¶謬不
足比數何以得蘧然子如此哉天下愛予者¶三人李汾
長源辛愿敬之李獻甫欽用是三人者¶皆有天下重名
然長源瘐死西山獄中敬之則被¶掠而比為非類所困
折死於山陽欽用從死淮西¶時年未四十也予嘗以三
人者之後當無有收衆¶人之所棄曲相奨借如渠輩者
<pb:KR4d0420_WYG_024-14b>
晩節末路乃復有¶一蘧然子思欲與之隣屋相徃來杯
酒相樂就渠¶所談如東京故事者悉記録之曽不五六
年而又<md:KR4d0420_SBCK_024-13a>¶若有物奪之而去者豈予賦分单薄善於招殃
致¶㓙所與遊者皆為所延及耶不然何奪吾蘧然子¶之
遽也蘧然子諱滋字濟甫姓趙氏本出馮翊其¶大父天
㑹貞元間來為汴梁户籍判官卒官下妻¶子不能歸遂
為汴人父諱青字漢卿蘧然子三男¶長某次某兵亂中
所失小子尚㓜二女次即孟卿¶所娶者蘧然子春秋五
<pb:KR4d0420_WYG_024-15a>
十有九以病終權塟於東¶平沂州門之外若干歩庚子
嵗除日予實銘之其¶銘曰¶
　積之之深守之之堅傳人之所不傳兼人之所<md:KR4d0420_SBCK_024-13b>¶獨專
　自㧞泥塗如蛻而僊文以表之慰彼下泉¶顧雖愛我
　豈以一言而敢私焉¶
　　　蘇彦逺墓銘¶
彦逺諱車姓蘇氏世為真定人彦逺其字也高祖¶中大
夫通判成都府子贇以父蔭補官中遭大亂¶不能歸贇
<pb:KR4d0420_WYG_024-15b>
金國初由換授至朝散大夫祖仲文胡¶内翰礪牓登科
終於朝奉大夫潞州黎城令父世¶偁以䕃補官宣武將
軍宿州靈壁主簿彦逺靈壁¶君之長子也初以父任為
河北西路轉運司押逓¶監平輿陽歩店商酒再監曲陽
之龍泉俱以課最<md:KR4d0420_SBCK_024-14a>¶聞陞真定酒使司監羡及百分貞祐
二年八月朔¶當滿替明日府官吏以兵至棄城而彦逺
守職如¶故事定以羡餘進四階城守三階循資一階授
歸¶徳下邑主簿未赴丁太夫人王氏憂服除新制行¶當
<pb:KR4d0420_WYG_024-16a>
再歴諸司授蔡州税務使羡及二分有竒擢衛¶州獲嘉
縣令召為南京廣貯倉監支納除蔡州觀¶察判官留為
豐衍東庫副使官鎮國上將軍北渡¶之後閒居州里以
壬子年二月晦日春秋六十有¶四終於家後三日塟於
元氏縣趙同里之先塋先¶娶馬氏前卒再娶鄧氏子一
人名慶藍田尉官宣<md:KR4d0420_SBCK_024-14b>¶武将軍年三十二歿於王事弟信
武将軍陳州項¶城主簿卒猶子四人徳謙徳普徳恒徳
履彦逺資¶禀仁厚自㓜重惜物命有不忍之愛及登仕
<pb:KR4d0420_WYG_024-16b>
版喜¶於結納周急繼困不為明日計力或未足亦强勉¶
為之故人人得其懽心至於當世名士嘗與彦逺¶周旋
者亦皆稱道之予識之汴梁汴梁破見於夏¶津於鎮陽
凡二十年每歎其安貧自樂不肯一傍¶時貴之門雖士
夫之守死善道者不能過而或者¶乃以任子槩之可乎
蓋予於是鄉得兩人焉曰常¶先生仲明而彦逺其一也
仲明之歿予既表其墓<md:KR4d0420_SBCK_024-15a>¶矣若彦逺者可獨使之隨世磨
滅與乃作銘授其¶弟彦和使刻之銘曰
<pb:KR4d0420_WYG_024-17a>
　其應物也圜其立節也堅有來千金散而浮烟¶雖游
　道日廣而所得皆賢幅巾來歸一室磬懸¶州里督郵
　漠然少年顧不屑於謝仁祖之米寕¶就陶生而乞憐
　貪夫狥財夸士死權河朔諸豪¶角逐相先萬物竝流
　而金石止信賢否之天淵¶趙郡之蘇族世蝉嫣南渡
　崩奔混為齊編蓋君¶以宗起而名氏待君而傳我為
　銘詩表君之阡¶百世而下有攷於鄉人之傳信者尚
　有警言焉<md:KR4d0420_SBCK_024-15b>¶
<pb:KR4d0420_WYG_024-17b>
　　　盧太醫墓誌銘¶
盧尚藥諱昶世家覇州文安今為大名人以方伎¶有名
河朔泰和二年補太醫奉御被㫖校正和劑¶局方刪補
治法累遷尚藥局使自㓜傳家學課誦¶勤讀老不知倦
岐黄雷扁而下其書數百家其說¶累數百萬言閎衍浩
博纎悉碎雜無不通究而於¶孫氏千金尤致力焉故其
診治之驗頗能似之春¶秋雖髙神觀精明望之知為有
道之士年壽八十¶有七自尅死期留頌坐逝著醫鏡五
<pb:KR4d0420_WYG_024-18a>
十篇傷寒片¶玉集三巻今其書故在方伎之外復達治
心養性<md:KR4d0420_SBCK_024-16a>¶之妙如云人生天地中一動一息皆合隂陽自
然¶之數即非漠然無闗渉者所為善惡宜有神明照¶察
之又曰人為陽善人自報之人為隂善鬼神報¶之人為
陽惡人自治之人為隂惡鬼神治之又曰¶養氣莫若息
心養身莫若戒慎又曰冥心一觀勝¶負俱捐此雖前賢
所巳道至於表而出之既以治¶己又以及人非仁者之
用心乎其康寕壽考五福¶俱備非偶然也昶與予有姻
<pb:KR4d0420_WYG_024-18b>
戚之舊因其子孫歸¶葬書以貽之欲其鄉人知此家出
予門乆而予亦¶知其人之深也銘曰<md:KR4d0420_SBCK_024-16b>¶　岐黄聖學炳如日星苟非其人道不虚行惟尚¶藥公
　有得内經探病之源起死而生為醫作鏡¶底裏洞明
　道風既扇取重漢庭陽報沓來壽考¶康寜翛然坐逝
　歸神太清大河安流扶衛厥靈¶扁鵲湯陰實魏大名
　遥遥華冑復起魏京古今¶事業前後家聲遺書具在
　永為世程
<pb:KR4d0420_WYG_024-19a>
　　　張遵古墓碣銘¶
南宫張伯全将以某年月日舉其先人之藁殯祔¶於縣
西南張平里之先塋伯全雅從予游因以碣¶銘為請曰
維張氏上世自太原來居南宫以醫為<md:KR4d0420_SBCK_024-17a>¶業者八世矣先
人資禀仁恕切於利生貧家來謁¶率欣然為診治或資
之糜粥之費不特不責報謝¶而巳州里醫流無慮百輩
先人之學號為該洽恂¶恂退讓不自&KR0247;鬻文士過門接
其餘論以自禆益¶故時譽獨著先人歿於太安庚午不
<pb:KR4d0420_WYG_024-19b>
肖孤纔二十¶許耳遭罹兵亂轉徙南北僅有歸顧之望
今當勉¶卒大事勒銘墓道誠得吾子論次使不隨世磨
滅¶瞑目不恨矣伯全徃在郾城洎麻徵君知幾張尚¶醫
子和推明河間劉守真之學所以通其塞而救¶其偏者
用力為甚博嘗謂人言不肖於世業不敢<md:KR4d0420_SBCK_024-17b>¶不勉至於以
醫為治生之具則死不敢也予謂伯¶全斯言可以攷見
其先人平生矣乃為之銘伯全¶之先人諱師文字遵古
年六十終於家其銘曰
<pb:KR4d0420_WYG_024-20a>
　茫茫之原纍纍之阡行人而歸何千萬年有子¶而傳
　孰不欲揚其先今君獨然修徳則人而死¶而不亡則
　天吾是以知其人之賢¶
　　　張君墓誌銘¶
洺水張澄仲經状其先人博平君行事謂好問言¶澄不
天生四嵗先君捐舘舍愚㓜藐然不克當大¶事至有旌
紀寂寥之歎二十年之間䝉頼先徳得<md:KR4d0420_SBCK_024-18a>¶俎豆於士夫之
末念欲追誌墓穴以俟百世誠得¶吾子辱以銘賜之不
<pb:KR4d0420_WYG_024-20b>
肖孤死不朽矣好問不敏然¶以不腆之文得幸於仲經
側聞先大夫之字有年¶矣其可辭哉乃述而銘之按張
氏本出於遼東烏¶若族國朝併烏若遷之隆安以世官
統之至公之¶考黄縣府君諱某字某正隆間官洺水遂
為洺水¶人公即黄縣之仲子也諱某字子厚資頴悟略
通¶經史工書翰醫學亦過人黄縣初令欒城召趙雋¶徳
新授舘徳新名士仕亦達公與兄腴味道從之¶學徳新
愛公有千里駒之目年十七黄縣下世太<md:KR4d0420_SBCK_024-18b>¶夫人呉氏出
<pb:KR4d0420_WYG_024-21a>
介休衣冠家治家嚴肅人莫敢犯知¶公有成人之量即
以家事付之公内事母兄外睦¶宗族鄉人稱焉凡有新
衣必先其兄之子貨財不¶以入其室御童僕有恩信不
妄笞罵而人人敬畏¶之味道娶婦不諧日致惡語嘗欲
絶之公辭釋百¶至味道為感動乃歎曰負此嫗易而違
吾賢弟難¶嫂用是得不棄太夫人疾病公盛暑不解帯
藥必¶嘗而後進及居䘮以孝聞明昌初嵗艱以饑死者¶
十室而五公日設糜粥以贍旁近病者親詣䕶之¶頼以
<pb:KR4d0420_WYG_024-21b>
全活者甚衆及公沒人多為感泣公以承安<md:KR4d0420_SBCK_024-19a>¶四年八月
某日春秋三十有五終於洺州之寓居葬¶城安吕彪從
太夫人之塋娶束鹿劉氏同知睢州¶軍州事徳温之女
子男三人長曰文次曰慶皆早¶卒仲經其季也女二人
長適成安温氏次適雲中¶谷氏公嘗用黄縣蔭仕為監
博平酒稅然非其好¶也嘗謂士之有立於世必藉國家
教育父兄淵源¶師友講習三者備然後可杜牧之論唐
虞以來下¶迨列國之賢大夫皆出於公侯之世傳記所
<pb:KR4d0420_WYG_024-22a>
載有¶不可誣者承安太和間文治熠然勃興士生於其¶
時䝉被其父兄之業由子弟之學而為名卿材大<md:KR4d0420_SBCK_024-19b>¶夫者
嘗十分天下寒士之九要不必盡為公卿大¶夫而公卿
大夫之具故在也古有之力田不如逢¶年仕宦不如遇
合又曰祗繫其逄不繫巧愚如公¶者皆是也今仲經學
精而行修聲光爛然髙出時¶輩隆安張氏遂為海内文
章家推究源委公可以¶無恨矣銘曰¶
　履潔修體柔嘉内美充福不遐哀哀蒼天孰使¶然耶
<pb:KR4d0420_WYG_024-22b>
　天耶人耶其父母耶從容以思其得之耶¶茁其芽欝
　其華其實孔多父播而子穫穣穣滿¶家故曰其源濫
　觴其流江河淵兮其未涯不有<md:KR4d0420_SBCK_024-20a>¶以浚之其末奈何然
　則古所謂不於其躬必於¶其子孫者尚信然耶尚信
　然耶¶
　
　
　遺山集巻二十四<md:KR4d0420_SBCK_024-20b>¶<md:KR4d0420_SBCK_025-1a>¶
<pb:KR4d0420_WYG_025-1a>
欽定四庫全書
　遺山集巻二十五¶　　　　金　元好問　撰
　　碑銘表誌碣¶
　
