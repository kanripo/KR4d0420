# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:27.555246
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0529-024遺山先生文集-卷第二十四.
<pb:KR4d0420_SBCK_024-1a>¶
遺山先生文集卷第二十四¶
　　碑銘表誌碣¶
　　　　真定府學敎授常君墓銘¶
元光癸未予過郾城見麻徴君知幾問所與周旋¶
者知幾以鎮人常仲明中山趙君玉對及仲明来¶
舘客因得接杯酒之驩然未欵也北渡後来鎮陽¶
仲明在焉予首以知幾存沒訪之仲明言辛夘秋¶
邉報巳急以内郷深固可以避兵且有吾子在吾¶
三人議南下知幾卜之不&KR0123;乃止不行及&KR0013;兵知¶
幾病困中尚以前日猶䂊不行爲恨也予&KR0004;謂知¶
<pb:KR4d0420_SBCK_024-1b>¶
幾少許可而獨予仲明有端人之取固巳慕嚮之¶
及知㡬將遷内郷託於予者爲甚厚仲明之先世¶
又出于代鴈門用是交遂欵如是六七年&KR0010;辛亥¶
九月晦自太原東來過仲明之門而仲明之下世¶
十許日矣孤子徳雅知予敬其先人涕泗以墓銘¶
爲請予復之曰此吾之志也奚以請為乃作銘并¶
論次之君諱用晦姓常氏仲明其字也上世家崞¶
縣大木張家里而墓於泉福郷之石皷原者不知¶
其機昭穆矣見於元祐中進士趙子良所譔墓銘¶
云常氏世豪於財以孝弟力田見&KR0091;宋初世有諱¶
<pb:KR4d0420_SBCK_024-2a>¶
素者娶皇甫氏生子慶慶娶康氏生子玘玘娶檀¶
氏生子五人長曰俊次曰善俊材幹宏愽殖産益¶
豊取予之際巳薄而厚於人家近雲朔塞群從率¶
以武藝相尚有提虎常氏之目娶王氏生四子二¶
子起家善以曕男推澤爲郷兵指揮使俊之長子¶
曰宗亮慷慨多氣節中武舉官脩武郎鄜延路第¶
四将仕至知文水縣事宗彦以&KR0016;射應募官保義¶
郎河東路第四部將文水即君之曽祖也金朝初¶
避漢陽質子之役族属散居有從建炎南渡而貴¶
官者有留居東門盧利者有析居栢仁坊鹿者文¶
<pb:KR4d0420_SBCK_024-2b>¶
水居遷河朔寓居平山遂占籍馬生九子其一爲¶
比丘餘八子娶两族先後無間言時人爲之語曰¶
三劉五李和義無比是則文水之家政可見矣君¶
之祖諱大安&KR0004;東来時道卒於黎城父諱振孝悌¶
忠信不學而能好交結文士自以不習儒業爲愧¶
一意課二子學君之弟鼎字仲華府城童能属文¶
郷長者以偉噐期之未冠而卒故君強學自立以¶
成父志自少日有聲&KR0163;屋間逰梁之後交文士益¶
衆賦業外它書亦能研究國醫宛丘張子和推明¶
&KR0302;黃之學爲說累数十萬言求知幾爲之潤文君¶
<pb:KR4d0420_SBCK_024-3a>¶
頗能探㣲㫖親識間有謁毉者𦔳爲發藥多所全¶
濟病家頼焉資禀淳質言行有法遭值亂離知時¶
命不偶安貧守分不爲風俗所移旅食僅足而継¶
困之義無廢年徳俱茂而卑牧之心愈篤評者謂¶
先世之義俠閨門之婣睦傅至于君故家遺俗有¶
自来矣真定幕府以君承平學舎舊人文行兼俻¶
任師賔之位辟本路府學教授在職數年士論歸¶
之不幸遭疾臨終二三日執筆紀先世事迹垂示¶
来裔飲酒談𥬇與家人訣怡然而逝春秋七十有¶
四實辛亥之九月十九日也夫人劉氏前君二十¶
<pb:KR4d0420_SBCK_024-3b>¶
七年卒継室李氏子徳彰徳府宣課使男孫小字¶
舉孫尚㓜徳以某年月舉君之柩祔於滹河西岸¶
班家里之先塋禮也銘亡¶
　　　　善人白公墓表¶
&KR0010;辛亥冬十有二月河曲白某持鴈門李某所撰¶
先大夫行事之&KR0250;請於某曰先大夫棄諸孤之養¶
内翰王君從之實表其墓禮部閑閑趙公爲之書¶
并以善人白公墓表篆其額某時偕止六䄮未及¶
贈官之制故王君弗克載遭離板蕩閑閑手筆亦¶
復失之某惟先大夫積徳累行躬不受祉子男之¶
<pb:KR4d0420_SBCK_024-4a>¶
爵僅見於告弟之書而使之旌紀寂寥随世磨滅¶
孤奉義方之訓不肖孤死不&KR0661;矣敢以通家之舊¶
属筆於吾子幸為論次之謹按公諱某字全道姓¶
白氏其家於河曲者不知其幾昭穆矣曽大父諱¶
重信大父諱玉父諱仲温皆潜徳弗耀公生十二¶
&KR0010;而孤妣李氏弱無所依舅氏僧法澄爲經紀其¶
家拊育訓導思義俻至及長乃能自𣗳立營度生¶
理日就豊厚其後澄殁公不忘外氏之故䘮𥙊之¶
禮有加又爲建建塋於白氏丘壟之側一以祔外¶
祖氏一以&KR0830;澄&KR0004;僧舅既奉浮圖&KR0598;其家世不傳¶
<pb:KR4d0420_SBCK_024-4b>¶
爲李氏置後意甚專初不以異姓爲嫌巳而事不¶
果行公承舅氏之意挈此子養於家以昆弟待之¶
大定初通檢因附属籍舅已亡又歷三推之乆弟¶
爲妄人所教遽求異財公欣然以羙田宅之半分¶
之人謂同胞而至别籍徃徃起訟白公乃無絲毫¶
顧籍意是難能也太原趙進規從其子文卿在官¶
下尤相歎異云古人以隂徳見稱如白全道非但¶
隂徳乃顯徳也司户王伯常嘗都督部民之不率¶
者云汝獨不能效白君以禮治身以義教子耶其¶
爲名流所重如此崇慶壬申避地太谷不幸遘疾¶
<pb:KR4d0420_SBCK_024-5a>¶
春秋六十有九終於寓舎實八月十九日也越七¶
日諸孤護䘮歸祔於河曲王家里西原之先塋禮¶
也&KR0004;娶王氏𠕅娶李氏皆前公卒子男五人長曰¶
彦升留心典籍而不就舉選次曰賁廣覧強記尤¶
精於左氏至於禪學道書&KR0302;黄之説無不精諸弱¶
冠中泰和三年詞賦進士第歷懐寧主簿&KR0302;山令¶
逺業未究而成殂謝士論惜之次曰華貞祐三年¶
進士歴省&KR0122;入翰林仕至樞宻院判官右司郎中¶
次曰僧寳塋以詩筆見推文士間有集行於世次¶
曰麟蚤卒女四人長&KR0244;州吏目楊桂次適大族張¶
<pb:KR4d0420_SBCK_024-5b>¶
訪次&KR0244;進士賈鐸次未嫁而卒彦升女楊女張王¶
出也男孫五人曰嗣隆以䕃&KR0101;滎澤酒曰忱曰恒¶
皆習進士曰常山曰中山皆尚㓜女孫二人皆&KR0244;¶
士族曽孫三人中和泰和安和女一人尚㓜公資¶
禀聦悟而謹厚自持略通經史精究暦筭中年耽¶
嗜佛書皆所成誦爲人敦信義樂施予一言所諾¶
千金不易家人化之皆以賢行稱焉正大中累贈¶
中大夫&KR0127;車都尉南陽郡伯兩夫人南陽郡太君¶
維火山自太平興國中升爲軍雖有學校而肄業¶
者無幾宣和末僅有上舎宋生歴大定明昌官學¶
<pb:KR4d0420_SBCK_024-6a>¶
之盛然後公之二子擢巍科取羙仕&KR0022;人築亭以¶
滎郷名之屏山李君之純爲作記辭與事&KR0091;相爲¶
不朽故公雖躬不受祉所以起其家與善化一郷¶
者其利豈有既耶銘曰¶
齒以徳尊師以道存習俗以敎遷惟仁人君子¶
　之所居&KR0002;時雨然羽山之顔疪厲爲蠲媿心發¶
　之彦方學業復於譙玄禮所以祠郷長者而傳¶
書先賢在昔兵屯河曲雄邉爰及公家乃誦乃¶
　絃身爲義方奉之周旋兩息蹁蹁起爲儒先岌¶
　彼滎䑓大伏在泉振而皷之有光属天仲也銅¶
<pb:KR4d0420_SBCK_024-6b>¶
　章惠浹&KR0302;岍叔也奉璋入侍禁垣藹&KR0006;芝蘭之¶
　庭烱&KR0006;珠玉之淵州里趨風媚學蹮蹮至於餘¶
　波所及且孝弟而力田古有之種徳&KR0082;深望&KR0010;¶
　百年有相之道理無空&KR0162;禄匪我榮殆以爲黨¶
　塾亡窮之傳樂石有銘表公之阡異時配縣社¶
　之食尚有攷焉¶
　　　　南峯失生墓表¶
先生諱䂊字彦先姓吕氏懷州脩武人祖道父琰¶
皆力田爲業先生自成童知讀書既冠㳺學東州¶
以易爲專門經明行脩髙出倫軰醇德先生王廣¶
<pb:KR4d0420_SBCK_024-7a>¶
道特噐重焉一時名土如秀容折安上濟陽王善¶
長安陽苗景藩館陶叚彦昌冠氏孫希賢田子發¶
從之學者甚衆故家近太行五峯山因以爲號示¶
不忘本也有易說&KR0002;千卷傳子時宗室復興鎮大¶
名聞先生之名延致門下以師禮禮之&KR0004;娶舘陶¶
汲氏継室清平丁氏先生徃来兩縣之間爲人㢘¶
介沈黙爲里人所尊貞祐之兵謂所親言吾年八¶
十有四天数當盡癸酉唯有坐待歸盡而巳是冬¶
在所殘破吾民老㓜相與迯亡先生喟然嘆曰癸¶
酉之期至矣明日有乗白馬衣皂衣挾弓矢馳逐¶
<pb:KR4d0420_SBCK_024-7b>¶
於杜原桑林之下者吾死此人手矣詰旦果有邏¶
&KR0016;到物色悉如所言先生欣然就戮實十二月之¶
二十三日也兵退孤子天民收塟於館陶大張里¶
之東原壬子之冬距先生之殁四十年矣天民與¶
好問有通家之好以墓表見属余亦懼先生之潜¶
徳將隨世而磨㓕也乃爲之銘天民嘗任冠氏主¶
簿孫二人長曰長慶吹曰公孫其銘曰¶
　&KR0013;髪銜刀禍孰與遷弹琴視景命何可延誠使¶
　之禽息鳥視而終白首固巳無貴於期頥之年¶
老&KR0360;玄虚荘周氏之自然死以爲真兀以爲全¶
<pb:KR4d0420_SBCK_024-8a>¶
　寜薪火之可續直土梗之自&KR0162;&KR0002;夫鴻毛權重¶
　輕所宜熊掌定從違之先有巖墻之疾趨有白¶
　刃之徑前唯其知命而安於命此深於易者之¶
　所以賢¶
　　　　臨海弋公阡表¶
公諱潤字天澤姓弋氏系出臨海占籍汝州之梁¶
縣者不知其幾昭穆矣大父整生二子長曰洪次¶
曰海洪娶張氏二子曰祐曰福海娶酒氏公其所¶
生子也弋氏自先世不異財公蚤孤能自𣗳立如¶
成人事從兄祐殊㳟遜祐嘗以事客内卿者二十¶
<pb:KR4d0420_SBCK_024-8b>¶
年比還公殖産倍於舊祐歸求分居公謂祐言家¶
所有皆父兄所積潤但謹守謹無損耗耳兄幸歸¶
請悉主之潤得供指使足矣祐悔悟曰吾弟忠敬¶
如此我乃爲讒口所間慚恨無所及尚&KR0082;言分異¶
耶乃更相交愛官以公家貲雄一郷且膽勇過人¶
選之督捕盗賊所至以恕心爲質盗亦不敢犯由¶
是名聲籍甚縣豪傑多畏服之郷之惡少以犯法¶
爲常毎以理訓諭之遂有嚮善者貞祐丙子潼閧¶
破汝洛&KR0013;兵居民保險多以私怨相刼殺官不能¶
制公杖䇿徃來山間爲之開諭辭情懇到𨷖者感¶
<pb:KR4d0420_SBCK_024-9a>¶
悦各平分而退多所全活公出大家舉措不碌碌¶
振贍貧乏婚嫁孤㓜有古豪士之風乎力絶人而¶
資稟謙退有相犯者未始與之校喜爲人觧怨嫌¶
郷隣訴訟徃徃不於官而於公長吏亦時以委之¶
嘗曰縣外有弋某横逆無從生矣其為人所𠋣信¶
如此中年喜儒學析節下士以實豊多文士結夏¶
課者多故乆居之以便諸子之學士子不能自給¶
者爲之經理日事使得卒業同郡張翥雄飛資穎¶
悟日誦萬言公得之童丱中妻以甥且招致其家¶
遂登進士第及將涖官復殷重教督翥卒爲良民¶
<pb:KR4d0420_SBCK_024-9b>¶
吏河陽人至𦘕像事之士辰河南破公挈家避於¶
西山山栅破公家亦&KR0013;驅逐一卒見公稠人中請¶
於主帥云此吾郷善士其縱遣之帥遣公舉家去¶
是夜所俘悉阬之里杜爲空公家獨全親舊嘆曰¶
爲善之報見之今日矣明年春郷郡㳺&KR0016;遍滿公¶
自度不能受辱乃自投水中得年若干實某年月¶
日也娶田氏子男三人長彀英師事桯内翰天益¶
未冠爲郷府所薦𠕅赴薕試文學行義髙出時軰¶
兵間以功授本州防禦副使次世英亦業進士信¶
厚如其兄次庭英七&KR0010;應童子舉年十八義俠有¶
<pb:KR4d0420_SBCK_024-10a>¶
父風州被圍率壮士三十輩潰圍而出與千&KR0016;遇¶
且行且闘從旦至暮有&KR0013;数十創而戰不㐮者&KR0016;¶
兵觧去逺近莫不歎伏北渡後殁於某所女一人¶
&KR0244;張氏仁譲有女士之目孫二人惟敬惟友皆習¶
儒業彀英等以某年月日奉公衣冠&KR0830;於同徳里¶
西南原之先塋彀英予交游中㝡可保任者以墓¶
表爲請義不可辭乃爲論次之而系以銘其辭曰¶
　汝水&KR0006;洋洋山木&KR0006;蒼蒼有墓其旁是惟弋公¶
　衣冠之蔵子孫豆𥸅&KR0010;時蒸嘗魂&KR0006;来歸安此¶
　故郷于嗟公&KR0006;百夫之防惟其勇而進於學所¶
<pb:KR4d0420_SBCK_024-10b>¶
　以爲自勝之彊沈潜可以屈獷頑直諒可以扶¶
　善良禁訶癉剛莫我敢當徼巡周廬而辱在抱¶
　関爲王前驅而棄之戎行孰侯伯之不如僅斗¶
　食之見償惟禄不計庸&KR0006;知賦分之靡常頽波¶
　天来一柱獨障彼囚虜之自甘此慨然而國殤¶
　志士不忘在溝壑寜以假息而爲長使奪志而¶
　皆可在立懦其何望自古皆有死惟義亡與亡¶
　者爲不亡銘其表之尚以發幽潜之光¶
　　　　&KR1355;然子墓碣銘¶
泰和以来天下以能書&KR0091;者禮部閑閑趙公學者¶
<pb:KR4d0420_SBCK_024-11a>¶
多倣之而但得其形似(而/巳)南渡後始有蘧然子巳¶
蘧然子筆𫝑飛動得公不𫝊之妙故一時學公者¶
皆不及而公亦有咄咄逼人之難宗室胙國公文¶
采風流照映一時而蘧然子乃得以布衣從之遊¶
與之商畧法書名盡筆虚筆實之論獨得於任南¶
麓王黃華之後君&KR0002;真&KR0915;則望而知之胙公亦以¶
真賞&KR0091;焉予官京師始用二公意交之而未欵也¶
亂後予客冠氏蘧然子亦来東州毎見之必連日¶
竟夕而不忍去也大㮣蘧然子少日出間里間其¶
曉音律善談𥬇得之宣政故家遺俗者爲多及長¶
<pb:KR4d0420_SBCK_024-11b>¶
猒於游蕩乃更析節取古人書讀之乆而學書學¶
𦘕學詩學論文立志既堅力到便能有所得爲人¶
&KR0416;記黙識不遺㣲隐唐以来名家者之詩文徃徃¶
成誦如目前考論文藝觧析脉絡殆&KR0002;夙昔在文¶
字間者𦘕入能品詩學江西𣲖至於黄石廟等作¶
今代秉筆者或亦未可輕議東京大内隆徳太一¶
故宫楼觀䑓沼門户道路華木水石悉能歴数之¶
聽之者曉然如親到其䖏至於宋名賢所居第宅¶
坊曲與其家行軰群從孫息&KR0666;婭排此前後雖生¶
長隣里者不加詳也嘗徃長清一禪寺中與僧談¶
<pb:KR4d0420_SBCK_024-12a>¶
僧言五𣲖傳授圖大不易作蘧然子𥬇曰易與耳¶
因索筆作圖坐中他日以舊本證之不毫未差也¶
予居東州乆將還太原行有日蘧然子聞之誦予¶
詩文恨相見之晚而相從之不得乆也爲之泣數¶
行下丁酉冬復来東州而蘧然子下世以數月矣¶
其壻商挺孟卿爲予言予已北歸蘧然子爲之飲¶
食不羙者數日家人軰問言元子得歸在渠爲可¶
喜事而公爲之&KR0162;眠食何也蘧然子曰是豈児軰¶
所能知也哉他日孟卿示予蘧然子故書凡予所¶
談徃徃記之&KR0083;墨間予詩文則間亦記之也因竊¶
<pb:KR4d0420_SBCK_024-12b>¶
爲慨歎蘧然子平生交不苟合人與之言一不相¶
入挾杖逕去不返願其所以愛我者乃如此予愚¶
謬不足比數何以得蘧然子如此哉天下愛予者¶
三人李汾長源辛愿敬之季献甫欽用是三人者¶
皆有天下重名然長源瘐死西山獄中敬之則被¶
掠而比爲非𩔗所困折死於山陽欽用從死淮西¶
時年未四十也予常以三人者之後當無有收衆¶
人之所棄曲相奨借如渠軰者晚節未路乃復有¶
一蘧然子思&KR0082;與之隣屋相徃来杯酒相樂就渠¶
所談如東京故事者悉記録之曽不五六年而又¶
<pb:KR4d0420_SBCK_024-13a>¶
&KR0002;有物奪之而去者豈予賦分單薄善於招殃致¶
㓙所與遊者皆爲所延及邪不然何奪吾蘧然子¶
之遽也蘧然子諱滋字濟甫姓趙氏本出馮翊其¶
大父天㑹貞元間來爲汴梁户籍判官卒官下妻¶
子不能歸遂爲汴人父諱青字漢卿蘧然子三男¶
長某次某兵亂中所失小子尚㓜二女次即孟卿¶
所娶者蘧然子春秋五十有九以病終&KR0096;&KR0830;於東¶
平沂州門之外若干歩庚子&KR0010;除日予實銘之其¶
銘曰¶
　積之之深守之之堅𫝊人之所不傳兼人之所¶
<pb:KR4d0420_SBCK_024-13b>¶
　獨專自㧞泥塗如蛻而僊文以表之慰彼下泉¶
　頋雖愛我豈以一言而敢&KR0059;焉¶
　　　　蘇彦逺墓銘¶
彦逺諱車姓蘇氏世爲真定人彦逺其字也髙祖¶
中大夫通判成都府子贇以文䕃&KR0024;官中遭大亂¶
不能歸贇金國初由換授至朝散大夫祖仲文胡¶
内翰礪牓登科終於朝奉大夫潞州黎城令父世¶
偁以䕃&KR0024;官宣武將軍宿州靈壁主簿彦逺靈壁¶
君之長子也初以父任爲河北西路轉運司押逓¶
監平輿陽歩店商酒𠕅監曲陽之龍泉俱以課㝡¶
<pb:KR4d0420_SBCK_024-14a>¶
聞陞真定酒使司&KR0101;羙及百分貞祐二年八月朔¶
當滿替明日府官吏以兵至棄城而彦逺守職如¶
故事定以羡餘進四階城守三階循資一階授歸¶
徳下邑主簿未赴丁太夫人王氏憂服除新制行¶
當𠕅歴諸司授蔡州税務使羡及二分有竒擢衞¶
州𫉬嘉縣令召爲南京廣貯倉監支納除蔡州觀¶
察判官留爲豊衍東庫副使官鎮國上將軍北渡¶
之後閑居州里以壬子年二月晦日春秋六十有¶
四終於家後三日&KR0830;於元氏縣趙同里之先塋先¶
娶馬氏前卒𠕅娶鄧氏子一人名慶藍田尉官宣¶
<pb:KR4d0420_SBCK_024-14b>¶
武將軍年三十二殁於王氏弟信武將軍陳州項¶
城主簿卒猶子四人徳謙徳普徳恒徳履彦逺資¶
禀仁厚自㓜重惜物命有不忍之愛及登仕版喜¶
於結納周急継困不爲明日計力或未足亦强勉¶
爲之故人人得其懽心至於當世名士嘗與彦逺¶
周旋者亦皆&KR0091;道之予識之汴梁汴梁破見於夏¶
津於鎮陽凡二十年毎歎其安貧自樂不肯一傍¶
時貴之門雖士夫之守死善道者不能過而或者¶
乃以任子㮣之可乎盖予於是郷得兩人焉曰常¶
先生仲明而彦逺其一也仲明之沒予既表其墓¶
<pb:KR4d0420_SBCK_024-15a>¶
矣&KR0002;彦逺者可獨使之随世磨滅與乃作銘授其¶
弟彦和使刻之銘曰¶
　其應物也圜其立節也堅有来千金散而浮煙¶
　雖㳺道日廣而所得皆賢幅巾来歸一室磬懸¶
　州里督郵漠然少年頋不屑於謝仁祖之米寧¶
　就陶生而乞憐貪夫徇財夸士死權河朔諸豪¶
　角逐相先萬物竝流而金石止信賢否之天淵¶
　趙郡之蘇族世蟬嫣南渡崩奔混爲齊編蓋君¶
　以宗起而名氏待君而傳我爲銘詩表君之阡¶
　百世而下有攷於郷人之𫝊信者尚有警言焉¶
<pb:KR4d0420_SBCK_024-15b>¶
　　　　盧太醫墓誌銘¶
盧尚藥諱昶世家覇州文安今爲大名人以方𠆸¶
有名河朔政和二年補太醫奉御&KR0013;㫖校正和劑¶
局方刪&KR0024;治法累遷尚藥局使自㓜傳家學課誦¶
勤讀老不知倦&KR0302;黄雷扁而下其書數百家其&KR0003;¶
累數百萬言閎衍浩愽纎悉碎雜無不通䆒而於¶
孫氏千金尤致力焉故其診治之驗頗能佀之春¶
秋雖髙神觀精明望之知爲有道之士年壽八十¶
有七自尅死期留頌坐逝著醫鏡五十篇傷寒片¶
玉集三卷今其書故在方伎之外復達治心養性¶
<pb:KR4d0420_SBCK_024-16a>¶
之妙如云人生天地中一動一息皆合隂陽自然¶
之数即非漠然無関渉者所爲善惡宜有神明照¶
察之又曰人爲陽善人自報之人爲隂善鬼神報¶
之人爲陽惡人自治之人爲隂惡鬼神治之又曰¶
養氣莫若息心養身莫若戒慎又曰冥心一&KR0026;勝¶
&KR0018;俱&KR0162;此雖前賢所巳道至於表而出之既巳治¶
已又以及人非仁者之用心乎其康寜壽考五福¶
俱俻非偶然也昶與予有姻戚之舊因其子孫歸¶
葬書以貽之&KR0082;其郷人知此家出予門乆而予亦¶
知其人之深也銘曰¶
<pb:KR4d0420_SBCK_024-16b>¶
&KR0302;黃聖學炳如日星苟非其人道不虚行惟尚¶
藥公有得内經探病之源起死而生爲醫作鏡¶
　底裏洞明道風既扇取重漢庭陽報沓来壽考¶
　康寜翛然坐逝歸神太清大河安流扶衞厥靈¶
　扁鵲湯隂實魏大名遥遥華胄復起魏京右今¶
　世業前後家聲遺書具在永爲世程¶
　　　　張遵古墓碣銘¶
南宫張伯全將以某年月日舉其先人之藁殯祔¶
於縣西南張平里之先塋伯全雅從予㳺因以碣¶
銘爲請曰維張氏上世自太原来居南宫以醫爲¶
<pb:KR4d0420_SBCK_024-17a>¶
業者八世矣先人資禀仁恕切於利生貧家来謁¶
率欣然爲診治或資之麋粥之費不特不責報謝¶
而巳州里醫流無慮百軰先人之學號爲該洽恂¶
恂退譲不自衒鬻文士過門接其餘論以自禆益¶
故時譽獨著先人殁於太安庚午不肖孤&KR0379;二十¶
許耳遭罹兵亂轉徙南北僅有歸顧之望今當勉¶
卒大事勒銘墓道誠得吾子論次使不随世磨㓕¶
&KR0578;目不恨矣伯全徃在郾城洎麻徴君知幾張尚¶
醫子和推明河間劉守真之學所以通其塞而救¶
其偏者用力爲甚愽嘗謂人言不肖於世業不敢¶
<pb:KR4d0420_SBCK_024-17b>¶
不勉至於以醫爲治生之具則死不敢也予謂伯¶
全斯言可以攷見其先人平生矣乃爲之銘伯全¶
之先人諱師文字遵古年六十終於家其銘曰¶
　茫茫之原纍纍之阡行人而歸何千萬年有子¶
　而𫝊孰不&KR0082;&KR0045;其先今君獨然脩徳則人而死¶
　而不亡則天吾是以知其人之賢¶
　　　　張君墓誌銘¶
洺水張澄仲經状其先人愽平君行事謂好問言¶
澄不天生四&KR0010;先君&KR0162;舘舎愚㓜藐然不克當大¶
事至有旌紀𡨜寥之歎二十年之間蒙頼先德得¶
<pb:KR4d0420_SBCK_024-18a>¶
爼豆於士夫之未念&KR0082;追誌墓穴以俟百世誠得¶
吾子辱以銘賜之不肖孤死不朽矣好問不敏然¶
以不腆之文得幸於仲經側聞先大夫之字有年¶
矣其可辭哉乃述而銘之按張氏本出於遼東烏¶
&KR0002;族國朝併烏&KR0002;遷之隆安以世官統之至公之¶
考黃縣府君諱某字某正隆間官洺水遂爲洺水¶
人公即黄縣之仲子也諱某字子厚資頴悟略通¶
經史工書翰醫學亦過人黃縣初令欒城召趙雋¶
徳新授館徳新名士仕亦逹公與兄膄味道從之¶
學徳新愛公有千里駒之目年十七黃縣下世太¶
<pb:KR4d0420_SBCK_024-18b>¶
夫人呉氏出分休衣冠家治家嚴肅人莫敢犯知¶
公有成人之量即以家事付之公内事毋兄外睦¶
宗族郷人&KR0091;焉凡有新衣必先其兄之子貨財不¶
以入其室御童僕有㤙信不忘笞罵而人人敬畏¶
之味道娶婦不諧日致惡語甞&KR0082;絶之公辭釋百¶
至味道爲感動乃歎曰&KR0018;此嫗易而違吾賢弟難¶
嫂用是得不棄太夫人疾病公盛暑不觧𢃄藥必¶
嘗而後進及君䘮以孝聞明昌&KR0004;&KR0010;艱以飢死者¶
十室而五公日設麋粥以贍旁近病者親詣護之¶
頼以全活者甚衆及公沒人多爲感泣　以承安¶
<pb:KR4d0420_SBCK_024-19a>¶
四年八月某日春秋三十有五終於洺州之寓(居/葬)¶
城安吕虎從太夫人之塋娶東鹿劉氏同知睢州¶
軍州事德温之女子男三人長曰文次曰慶皆早¶
卒仲經其季也女二人長&KR0244;成安温氏次&KR0244;雲中¶
谷氏公嘗用黃縣&KR0315;仕爲監慱平酒稅然非其好¶
也嘗謂士之有立於世必藉國家教育父兄淵源¶
師友講習三者備然後可社牧之論唐舜以来下¶
迨列國之賢大夫皆岀於公侯之世𫝊記所載有¶
不可誣者承安泰和間文治煟然教興士生於其¶
時蒙&KR0013;其父兄之業由子弟之學而爲名卿材大¶
<pb:KR4d0420_SBCK_024-19b>¶
夫者嘗十分天下寒士之九要不必盡爲公卿大¶
夫而公卿大夫之具故在也古有之力田不如逢¶
年仕䆠不如遇合又曰秪繫其逢不繫巧愚如公¶
者皆是也今仲經學精而行脩聲光爛然髙出時¶
輩隆安張氏遂爲海内文章家推䆒源委公可以¶
無恨矣銘曰¶
　履㓗脩體柔嘉内羙充福不遐哀哀蒼天孰使¶
　然耶天耶人耶其父母耶從容以思其得之耶¶
　茁其芽欝其華其實孔多父播而子穫穰穣滿¶
　家故曰其源濫觴其流江河淵&KR0006;其未涯不有¶
<pb:KR4d0420_SBCK_024-20a>¶
　以浚之其未柰何然則古所謂不於其躬必於¶
　其子孫者尚信然耶尚信然耶¶
遺山先生文集卷第二十四¶
<pb:KR4d0420_SBCK_024-20b>¶
<pb:KR4d0420_SBCK_024-20b>¶
