# -*- mode: mandoku-view; -*-
#+TITLE: 遺山先生文集
#+DATE: 2015-09-11 15:23:27.697669
#+PROPERTY: ID KR4d0420
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0529-027遺山先生文集-卷第二十七.
<pb:KR4d0420_SBCK_027-1a>¶
遺山先生文集卷第二十七¶
　碑銘表誌碣¶
　　　　龍虎衞上將軍术虎公神道碑¶
生而靜之謂性靜而應之謂材材與性出于天其&KR0004;¶
則通而中有大不同者盖性者材之體而材者性之¶
用體喻則璞也用喻則璞之雕也然性不害爲不及¶
而材毎患于有餘惟其不及故勉于成惟其有餘故¶
趨於壞人知椎鈍朴魯拙於變通艱於鐫鑿之爲無¶
所取而不知聦悟敏給敢於&KR0018;荷安於墮窳爲大可¶
哀也古有之愽學雖愚必明况賢者乎困而學之又¶
<pb:KR4d0420_SBCK_027-1b>¶
其次也况不至於困者乎以是論公則學之力爲可¶
見矣公諱筠壽字堅夫姓术虎氏世爲上京人五世¶
祖术不從武元下寧江王業漸隆論功第一一命銀¶
青榮禄大夫節度寧江開國之後一門世封猛安五¶
人謀克十七人尚縣主者三人子孫以世官故移戍¶
西北路桃山之陽因古籍撫州勳貴之盛國史家諜¶
詳焉曽大父布苦徳襲猛安積官鎮國上將軍妣完¶
顔氏金源郡夫人大父查刺明威將軍比部詳穩官¶
妣温敦氏金源縣君考阿散懐逺大將軍覇州益津¶
縣主簿後用公貴贈鎮國上將軍妣金源郡君陀滿¶
<pb:KR4d0420_SBCK_027-2a>¶
氏進封太夫人公即益津府君之長子也&KR0004;名雲壽¶
道陵特㫖改焉大定二十九年以人門選充親䘙軍¶
&KR0016;射驍捷時軰無能出其右&KR0004;著籍即衙直㸃檢司¶
㤗和中元妃李氏兄弟貴寵方盛内外謟附大奴文¶
童者以事陵轢平民市人聚觀無敢爲救止者公見¶
之唾掌大數曰&KR0002;人奴耳何敢耳耶直前擊之馬箠¶
亂下奴流血被靣號訴於都㸃檢喜兒人爲公危之¶
公泰然自&KR0002;謂同列言㸃檢公宫闈之長果觧事當¶
加重我或以一奴故而害正人豈乆於富貴者我何¶
懼爲喜兒召公入善言慰之曰外人見吾家鷹犬且¶
<pb:KR4d0420_SBCK_027-2b>¶
知愛之君乃能辦此可謂不畏疆禦矣奴軰儻復恣¶
横無惜教督之公用是知名嘗聞一䇿論老生曰世¶
謂親衛軍舉不能官其病安在生言公軰年二十許¶
𨽻籍又二十年乃出官四十而學從政盖巳晚矣况¶
衞士之職尊君之外無復餘事平日唯知威制疆脅¶
積習既乆豈復有平易近民者乎公復問然則如何¶
而可生曰公試取律令讀之公退而讀律不二三年¶
條例及注釋問無不知他日又問生我讀律知大綱¶
矣竊謂刑法但能治罪惡之有迹者耳假有情不可¶
耐而迹無可尋者何以治之生曰聖人作春秋不誅¶
<pb:KR4d0420_SBCK_027-3a>¶
其人身子能讀春秋則治心與跡兩俱不困矣公¶
復從人授春秋泰和中行䑓駙馬都尉揆南征詔¶
給親衞軍二百五十人以從而公爲之長破羅山¶
得經生曹鼎從之講授從是言論開廓又非呉下¶
阿蒙矣嘗言吾&KR0004;讀律&KR0071;而授春秋因之渉獵史¶
傳粗見成敗比死者湏一見天子不有所建明可¶
乎復取劉顔輔弼名對陸宣公奏議成誦之其疆¶
學堅志𩔗如此八年軍還用行䑓薦收充奉職宣¶
諭良厚大安&KR0004;奉詔使髙麗立節清介不聴以舘¶
𠆸給使令玄市之利僅不廢故事而巳御史上之¶
<pb:KR4d0420_SBCK_027-3b>¶
即日授中宫護衞尋遷之御前至寜&KR0004;右承綱軍¶
居庸詔公爲叅謀數與綱議不合綱積不能平檄¶
公從縉山髙琪軍時¶
大朝兵巳薄居庸㳺&KR0016;旁午道路阻絶公從僮僕¶
二三軰夜出𨵿無一卒與俱㑹髙琪移軍合河公¶
馳赴之比至而軍已潰單&KR0016;南還且戰且走僅入¶
南山與都綂興哥收潰卒四千&KR0016;二千拒險而陣¶
軍中遣譯人好謂公言我無他求止欲得馬耳公¶
報言渠欲淂馬我欲得吾人之被掠耳果以吾人¶
見歸馬非所惜也約既定相與結盟與馬十得老¶
<pb:KR4d0420_SBCK_027-4a>¶
㓜千餘以歸以功加鎮國上將軍賜馬十疋貞祐¶
二年扈從南遷公憤懣欲有所言而無自發之行¶
及新樂爲上言妃后車乗綵𦘕鮮明徒事外飾而¶
&KR0244;用之具或不足任重而致逺設有意外之變非¶
臣子所敢言盖積弊之極以致今日非獨此一事¶
而巳宣宗感悟詔公以便宜提控尚輦局七月以¶
扈從勞授噐物局副使一日内出鞠仗命料理之¶
工部下開封市白牯取皮公以家所有鞠仗進且¶
言車駕以都城食盡逺弃陵廟正陛下坐薪甞膽¶
之日柰何以毬鞠細物動揺民間使屠宰耕牛以¶
<pb:KR4d0420_SBCK_027-4b>¶
供不急之用&KR0311;敵在邇非所以示新政也上不懌¶
擲仗籠中明日出公爲橋西都提控是&KR0010;臨秋公¶
度逺近設候望河朔無警則聴河防民丁蹔㱕省¶
薪糧以贍軍公私便之四年冬十一月潼関失守¶
樞宻院檄公守虎牢虎牢陵谷遷變無險可扼倉¶
卒中作大橋以拒西師橋甫成而敵至相去百舉¶
武長兵巳相接矣公横槊橋上獨當之西師十六¶
軰棄馬潜由澗中路傴偻而上欲出公軍士之後¶
軍爲小却公䇿馬大呼後&KR0016;隨進聲𫝑甚張十六¶
人者皆倉皇失措展轉澗底公下馬立視指麾後¶
<pb:KR4d0420_SBCK_027-5a>¶
&KR0016;乗髙而下顧盻之頃梟六首而還汜水東數城¶
西師雖不侵突而群不逞有因亂相剽&KR0060;者獨公¶
所鎮軍民按堵如故諸縣就河隂爲立生祠樞宻¶
院别帥軍二萬戍虎牢此軍至自河朔剽掠成俗¶
且主帥馭之無紀律變在旦夕民謂公可恃自陳¶
苦急公言之帥帥言我軍皆盗賊彊梗之餘當以¶
漸柔服急則生變咎將誰執公知帥不能軍縳暴¶
横尤甚者三人斬之以徇軍中肅然俄改武噐署¶
令五年除同知定國軍節度使事自夏陽抵潼関¶
上下千里戍卒五萬公兼領之因上奏関輔被兵¶
<pb:KR4d0420_SBCK_027-5b>¶
之後殘民疲於供給在所城塹之後乞以農𨻶爲¶
之秦民頼焉興定二年改同知隴安軍節度使事¶
三年改環州刺史夏人大舉入宼城中軍不能二千¶
公以老㓜婦女乗城度宼至木波地狭道險利用¶
設伏自將歩&KR0016;五百乘夜襲之㓂果驚潰南走追¶
斬千人奪老㓜数千𫉬將領一人㓂奔徃西道公¶
復邀擊之斬首數百𫉬牛羊萬餘慶陽緫管子容¶
以巡檢幕客𠕅能有名馬二欲取之𠋣公同局之¶
舊私遣&KR0122;属趙以情告公公耻以求索見汚爲趙¶
言彼部落族以馬爲死生凡馬且不可淂况名馬¶
<pb:KR4d0420_SBCK_027-6a>¶
乎於是總管者怨且慙乃誣𠕅能有叛計遣趙&KR0122;勒¶
公捕送趙復淂以此脅𠕅能獻馬可免罪𠕅能率所¶
部千人州署前望闕泣拜曰我曹受恩百年何甞有¶
一人萌異志者幸太守申明之趙&KR0122;在我亦不爲寃¶
死&KR0017;矣公欲兩觧之総管愈怒馳奏𠕅能有叛計刺¶
史不奉府檄擁護罪人可并按之有詔京兆行䑓窮¶
治其事叅知政事把公延安帥完顔公保公無他詔¶
勿問猶以州府不相能兩罷之平凉行䑓奏公爲馬¶
歩軍都総領公自以無罪横&KR0013;廢弃欝欝不自&KR0147;雖¶
櫂置亞帥非其好也居無㡬何偕同官㳺崆峒遂有¶
<pb:KR4d0420_SBCK_027-6b>¶
終焉之志不三数日遘疾疾遂革所親問後事公强¶
起應之曰我武人不死彊&KR0163;而死床簀獨是爲介介¶
爾此外何必言言終而逝享年五十有一實五年七¶
月之十一日也元光改元冬十月諸孤扶護東還權¶
殯汝陽積官龍虎衞上將軍金源郡矦先娶夾谷氏¶
雲陽令阿合門之女前公卒𠕅娶徒單氏秘書監歐¶
里白之女後公十有八年而卒竝封金源郡夫人子¶
男五人長伸道次仲貞櫟陽&KR0101;酒次仲坦閿鄉令次¶
彭孫&KR0360;孫俱蚤卒女二人皆適士族男女皆前夫人¶
出也男孫二人祖安老安女孫一人尚㓜公儀幹秀¶
<pb:KR4d0420_SBCK_027-7a>¶
&KR0646;資禀沉毅清儉公勤爲人寡言𥬇不妄取即事¶
親孝友愛諸季恩禮備至及弟兄析居公悉有以¶
處之曰季弟通貴無俟分財其弟戰殁其孤當䘏¶
小弱弟早失怗恃尤可哀者孰多孰寡咸&KR0244;其當¶
公所取唯白玉㡌環一雙而巳曰此大門時物也¶
在軍中餘十年與士卒同&KR0372;苦至　盛夏不操扇¶
或問之故曰古名将𩔗如此吾願學焉且身歴艱¶
苦亦從儉入奢之義也或言軍士近年例無戰志¶
殆不堪用耶公謂不然猶之鷹隼徃在田間悉能¶
自取食人得而畜之豈遽忘搏擊耶婦人女子爲¶
<pb:KR4d0420_SBCK_027-7b>¶
氣所激尚能持刃而𨷖况男子乎吾謂兵士無不¶
可用亦猶鷹隼飬之未至耳公旣躭𥊏書史故親¶
授三子者學夜參半猶課誦不巳三子服教悉能¶
自𣗳立有聞於時某&KR0010;仲坦舉公柩北歸卜塟於¶
輝州蘇門比之某原枉道過好問新興授公行事¶
之状涕泗百拜以神道碑銘爲請仲坦從好問㳺¶
有昆弟之義義不可辭乃爲件右之惟公故大家¶
生長燕雲間州閭貴㳺華靡相尚公家累鉅万僮¶
僕千人帷帳軒車琴筑棊槊可取諸左右而足¶
能被服儉素攻苦食淡不變老人大父國俗真¶
<pb:KR4d0420_SBCK_027-8a>¶
淳之舊此一難也帶刀𪧐衞從事獨賢而於番¶
宿更休之餘爲㓜學壮行之計心樂性熟&KR0397;食¶
不廢乃如寒苦一書生雖明昌右文海内嚮化¶
家存籝金之諺士有橋門之盛至於以衞士而治¶
儒術者唯公一人是又一難也流品旣髙朝譽旣¶
著髙墉射隼足致要津公則剛近乎仁義形於¶
色未信不虞於謗已而奉公寜至於失名蹭¶
蹬一麾有識興嘆使之得時行道持衆羙而¶
效之君文武志膽用無不可徒以一言忤旨不¶
得乆居中何泰和封殖之難而貞祐摧折之¶
<pb:KR4d0420_SBCK_027-8b>¶
暴也彼以假儒衣冠生死利禄碌碌無補蘇而¶
復上六經掃地沒世不復反以武弁待公自今¶
觀之其賢不肖果何如也銘曰¶
　　北方維強間氣維雄以宗起身而以名起¶
　　宗金石獨止而无竝流脂膏共処而不自¶
　　豐直前徑行之謂剛有犯無𨼆之謂忠¶
　　匪惟公賢簡䇿之功丞相材官危戮鄧通¶
　　北山諌書乃在筆公使公不學無術猶當¶
　　有古人之風大冠如箕鉅儒宗工徼廵周¶
　　廬寔命不同乃如之人亐禄不計庸我銘¶
<pb:KR4d0420_SBCK_027-9a>¶
　　墓石欎孤憤&KR0006;何窮¶
　　　　　　　恒州刺史馬君神道碑¶
死生之際大矣可以死可以無死一失其¶
當不以之傷勇則以之害仁然自召忽管仲¶
折&KR0454;於聖人之手斯不必置論至於忠臣之於¶
國義士之於知巳均爲一死而中有大不相侔¶
者盖不可不辨也嘗謂意氣感激衆人之所同¶
殀夀不二君子之所獨今夫𫝊記所載猝然¶
就一死以取千載名者多矣及就其平素攷¶
之果嘗以千載自望乎夫惟志士仁人知所¶
<pb:KR4d0420_SBCK_027-9b>¶
以自守也不汨於義利之辨不乖於去就之理¶
端夲旣立磪乎不㧞靜以飬勇剛以作彊其視¶
横逆之来曽虚舟飄瓦之不&KR0002;控搏之變如寒¶
暑旦暮之有常心爲權衡自量輕重知有太山¶
之義而不知有鴻毛之生結纓之礼不至无取於¶
海隖之伏劍&KR0238;身之志旣篤不屑於督亢之献¶
圖孰先孰後必有能次第之者語有之君子无終¶
食之間違仁造次必於是顛沛必於是信斯言也¶
匹夫爲諒自經於溝瀆其可與求仁而得仁者一¶
槩論乎君諱慶祥字瑞寜姓馬氏以小字習里&KR0123;¶
<pb:KR4d0420_SBCK_027-10a>¶
斯行出于花門貴種宣政之季與種人居臨洮之¶
狄道盖巳莫知所從来矣金兵略地陕右盡室遷¶
遼東因家焉太宗甞出獵恍惚間見金人挾日而¶
行心悸不定莫敢仰視因罷獵而還敕以所見者¶
物色訪求或言上所見殆佛陀變現而遼東無塔¶
廟尊像不可得唯回鶻人&KR0394;唄之所有之因取畫¶
像進之真與上所見者合上懽喜讃嘆爲作福田¶
以應之凡種人之在臧𫉬者貰爲平民賜錢幣縱¶
遣之君之祖諱迭木兒越哥父把騷馬也里黜又¶
遷靜州之天山天山占籍今四世矣此地近接邉¶
<pb:KR4d0420_SBCK_027-10b>¶
堡玄市所在於殖産爲易君家勤儉自力耕墾畜¶
牧所入遂爲富人君之父生三子其二早卒獨君¶
資禀聦悟氣量宏愽儕軰無出其右年未二十巳¶
能通六國語併與其字書識之泰和中試&KR0024;尚書¶
省譯史使者報聘麗夏君率在行中大安初衞紹¶
王始通問大朝國信使副𠋣君徃復傳報¶
皇帝賞君談吐辨捷欲㽞不遣君百計自觧竟𫉬¶
復命其年乙里只持譯書多所徴索君白於有司¶
諸所徴物皆畫一供進自以身在名取之目匿而¶
不言乙里只見衞王自陳所以名取君者王召問¶
<pb:KR4d0420_SBCK_027-11a>¶
君靣奏不願行之意辭情懇到王爲感動連賜之¶
酒出内帑重幣并所酌金鍾賞之宣宗遷汴梁乙¶
里只再至復斥名索君朝廷幸和事可成諭以敦¶
遣之旨君以死自誓行議遂&KR0230;於是君相以腹心¶
𠋣君頻&KR0010;遷擢乃自常調中特恩授開封府判官¶
進官昭武大將軍内城之役奏充應辦使城成以¶
勞遷鳯翔府路都総管判官元光二年秋大兵有¶
深入之耗行䑓檄君與治中胥某分道清野去城¶
不三四里猝爲㳺&KR0016;所馳君與其子三達俱爲所¶
執兵人欲降君擁迫而行言語相徃復竟不屈而死¶
<pb:KR4d0420_SBCK_027-11b>¶
得年四十有六實十一月之二十二日也三逹¶
以是夜亡還主帥惡於坐眎而不能捄也出&KR0016;兵¶
千人與尸而歸三軍之士爲之慟哭官吏士庶旦¶
夕臨者三日&KR0830;之尋具君死節驛奏之詔贈恒州¶
刺史輔國上將軍立像褒忠廟&KR0010;時致𥙊且徴一¶
子入侍皆異恩也君娶馬氏子男三人長即三逹¶
次鐸刺次福海女一人&KR0244;楊氏君嚴於敎子動有¶
成法必使知逺大者三子亦能自𣗳立有君之風¶
女弟&KR0244;安氏甥天合父沒後躬自教督踰於所生¶
習諸國語洎字書授之爲它日起家之地其後馬¶
<pb:KR4d0420_SBCK_027-12a>¶
氏宅相果有成之者己酉秋九月晦三達涕泗𠕅¶
拜以君墓銘見請予謂南渡以来死節之士皆耳¶
目所接見恒州之事固巳飽聞而饜道之矣盖君¶
平生時毎謂所親言君父之恩大矣在狄道則捕¶
爲生口而全活之在遼東則衣食之衣食之矣又¶
縱遣之在大興則開仕進之路而官使之官使之¶
矣危急之際又以腹心𠋣之顧以盡此身以荅萬¶
分耳是則忠義&KR0108;發不謂之素定於胸中可乎是¶
可銘也乃爲論次之君尚多可&KR0091;弗著著所以與¶
享於褒忠者銘曰¶
<pb:KR4d0420_SBCK_027-12b>¶
　墓木柏松碑石蛟蛇君得所以歸而行路齎嗟¶
　莫嗇者才賦君則多沉潜而剛悃幅而無華曾¶
　是象胥孰從漸摩主恩岱崧我乃&KR0018;荷何以矢¶
　之之死靡它參乎吾前不磷於磨寜以四方之¶
　彊偕妾婦而媕婀河源九天放爲頽波砥柱中¶
　流終古不頗彼羙人&KR0006;何直去裔而即華匪我¶
　前知神理不遐漠貂七葉其必爾家¶
　　　　贈鎮南軍節度使良佐碑¶
天興元年六月乙亥尚書左丞臣蹊上故禦侮中¶
&KR0048;將陳和尚死節事且言臣以使事至𦍤方有爲¶
<pb:KR4d0420_SBCK_027-13a>¶
臣言者中國百餘年唯飬得一陳和尚耳乞褒贈¶
如故事以勸天下事聞詔贈鎮南軍節度使尚書¶
省擇文臣與相徃来而知其生平者爲褒忠廟碑¶
宰相以東曹椽吏部主事臣某應詔臣嘗考於朋¶
友之際漢李陵以力盡䧏匈奴武帝族其家隴西¶
士大夫至以李氏爲媿而司馬遷亦以陵故而下¶
𧖟室盖天倫之重羙有以相成惡有以相及所繫¶
之大如此惟鎮南之事壮矣以聖朝丞學之臣之¶
多而猥用下臣槩之古人所以爲辱者臣與有榮¶
焉謹百拜稽首而論次之按蕭王諸孫曰乞哥者¶
<pb:KR4d0420_SBCK_027-13b>¶
於國姓爲踈属其上世以上京軍戍天徳因而家¶
焉泰和南征有功授同知階州軍州事及階州反¶
爲宋戰於嘉陵江之上死之是生鎮南鎮南諱彛¶
字良佐以小字陳和尚行貞祐中年二十餘北兵¶
破豊州執之而北時&KR0025;兄安平都尉鼎亦以力戰¶
沒入北中二人者名爲群從而義均同父故鎮南¶
之母留豊州而安平母事之鎮南居帳下&KR0010;餘託¶
以省母乞南還北人以一卒&KR0101;之至豊乃與安平¶
殺監卒奪十餘馬奉大夫人而南北軍覺合&KR0016;追¶
之得由他道以免旣而失馬載大夫人以鹿角車¶
<pb:KR4d0420_SBCK_027-14a>¶
而兄弟共挽之南渡河朝廷官之安平得以世爵¶
爲都綂鎮南試護衛中選宣宗知其材未㡬轉奉¶
御安平行帥府事奏鎮南自随詔以提控從軍安¶
平敬賢下士有古賢將之風辟太原王渥仲澤爲¶
經歷官仲澤文章論議與雷淵李獻能相上下故¶
鎮南得師友之天資髙明雅好文史自居侍衛日¶
巳有秀才之目至是授孝經論語春秋左氏𫝊盡¶
通其義軍中無事則窓下作牛毛細字如寒苦一¶
書生仲澤愛其有可進之資示之新安朱氏小學¶
書使知踐履之實識者知其非呉下阿蒙矣三年¶
<pb:KR4d0420_SBCK_027-14b>¶
安平罷帥職例為総領屯方城軍中有太和者與¶
鎮防千户葛宜翁閗訟訴于鎮南鎮南在其兄軍¶
中一軍之事皆與知之非特於其部曲然葛之事¶
不直即量笞之葛素凶悍恥以理屈受杖竟欝欝¶
以死留語其妻必報鎮南妻乃以侵官訟于朝且¶
有挾&KR0059;讎之愬積薪龍津橋之南約不得報則自¶
焚朝廷乃繫鎮南方城獄國家百餘年累聖相承¶
一以人命爲重凢殺人者之罪雖在宗室而與閭¶
巷細民無二律南渡以後郡縣吏以榜掠過差輒¶
得罪去者相踵也議者疑鎮南狎於禁近之習𠋣¶
<pb:KR4d0420_SBCK_027-15a>¶
兵閫以爲重不能如奉法之吏横恣之犯谷或有¶
之使者承望風旨即當以大辟奏上乆之不能㳏¶
鎮南聚書獄中而讀之盖亦以死自處矣安平病¶
乆而愈明年詔提兵而西因朝京師上怪其瘦問¶
卿寜以方城獄未决故耶卿第行吾今赦之矣明¶
日䑓諌復有言後数月安平以物故聞始馳赦之¶
有旨有司奏汝以私忿殺人私忿未必有至於非¶
所得笞而彊之非故而何汝兄死矣失吾一名將¶
今以汝兄故曲法赦汝計天下必有議我者他日¶
汝&KR0108;發立功名國家有所頼人始當以我爲非妄¶
<pb:KR4d0420_SBCK_027-15b>¶
赦矣鎮南泣且拜悲動左右竟不得以一言爲之¶
謝乃以白衣領紫微軍都綂𠕅遷忠孝軍提控五¶
年北兵犯大昌原𫝑甚張平章芮國公問誰可爲¶
前鋒者鎮南出應命先巳沭浴易衣若將就木然¶
者擐甲上馬不反顧是日以四百&KR0016;破勝兵八千¶
乗勝逐北營帳悉遷而西三軍之士爲之振&KR0108;思¶
戰有必前之勇盖用兵以来二十年始有此勝奏¶
功第一手詔褒諭一日名動天下忠孝一軍皆回¶
紇乃滿羗渾部落及中原人&KR0013;掠避罪而来歸者¶
鷔狠陵突號難制之甚鎮南御之有方俯首聴命¶
<pb:KR4d0420_SBCK_027-16a>¶
弭耳帖伏東而東西而西易&KR0002;駈羊豕而逐狐兎¶
所過州邑常例所給之外一毫不犯毎戰則先登¶
䧟陣疾&KR0002;風雨諸軍𠋣以爲重六年有衞州之勝¶
八年有倒廽谷之勝始自弛刑不四五遷爲中&KR0048;¶
將官世襲於是四方内外知方城之獄聖天子所¶
以定國是結民心厲士氣以弘濟於艱難者至矣¶
其當之也不以一人之&KR0059;而廢萬世之法其貸之¶
也不以匹夫之細而傷天下之功不然則生殺與¶
奪廷尉平一言之頃而决何至歷十有八月之乆¶
耶陛下之所以御將鎮南之所以報國君臣之間¶
<pb:KR4d0420_SBCK_027-16b>¶
可以無媿千古矣副樞宻使蒲瓦無持重之略嘗¶
一日夜馳二百里而趣小利諸將莫敢諌鎮南&KR0059;¶
爲同列言副樞以大將而爲剽刼之事今日得生¶
口三百明日得牛羊一二千而士卒以喘死者不¶
復計國家所積必爲是家破除盡去矣人以告蒲瓦¶
蒲瓦一日置酒手勸諸將及鎮南蒲瓦曰汝嘗短長¶
我又謂國家兵力當由我而盡至以比刑人時徳¶
全誠有之以不鎮南飲酒竟徐曰有之蒲瓦見其¶
無懼容漫爲好語云有過當面論無後言也元年¶
鈞州䧟北軍下城即縱兵以防巷戰者鎮南避隠¶
<pb:KR4d0420_SBCK_027-17a>¶
處殺掠稍定即出而自言我金國大將欲見合按¶
白事北兵以数&KR0016;夾之詣牙帳前問姓名曰我忠¶
孝軍総領陳和尚大昌原之勝亦我衞州之勝亦¶
我倒回谷之勝亦我死於亂軍則人将以我爲負¶
國家今日明白死天下必有知我者矣北人欲䧏¶
之斫其脛不爲屈脛折畫地大数語惡不可聞豁¶
口吻至兩耳噀血而呼死至不絶北人義之有以¶
馬酒酹之者云好男子他日𠕅生當令我得之時¶
年四十一銘亡¶
　　　　輔國上將軍京兆府推官康公神道碑¶
<pb:KR4d0420_SBCK_027-17b>¶
　　　　銘¶
維金朝入仕之路在近代爲最廣而出於任子者¶
十之四國初監州懸酒稅亦以文資叅之故任子¶
多至大官其不逹者猶得爼豆於大夫士之列大¶
定以後雜用遼制罷文資之注酒使副者純用任¶
子且増内廷供奉䑓儤直之目凡歴監當乆及課¶
最者得他遷謂之岀職如唐人入流之比是後摧¶
酤日増風俗随壊六七十年之間遂有愚賢　滯¶
之嘆論者以爲此誠選曹泥法之弊至於㢘恥道¶
䘮自同商販亦爲任子者有以来之然且以國家¶
<pb:KR4d0420_SBCK_027-18a>¶
舊人觀之使人人有士君子之清清慎自守不爲¶
利惑有如吾輔國康公者其敢以今日任子法待¶
之乎公諱某字徳璋康氏世爲遼陽人魯租某遼¶
澄州刺史祖斌天㑹中進士仕爲咸平路轉運副¶
使考道安不慕榮利優㳺郷里以讀書講道爲業¶
臨終敕諸子言允人在仕籍豈有憂飢凍者事當¶
從正貨利不得関諸心後用公貴累贈輔國上將¶
軍京兆郡矦公即矦之長子也大定中以咸平君¶
䕃歷邯鄲沂州酒官明昌五年積遷樂安塩使司¶
管勾資㢘介動以䋲墨自撿佩服遺訓無敢失墜¶
<pb:KR4d0420_SBCK_027-18b>¶
及莅是職至家所食亦就市買之塩司所轄竈户¶
舊出分例錢以資司官管勾歷三周&KR0010;乃成考所¶
淂不下萬緡公皆讓之同官黄思忠不毫末取也¶
諸管勾分辦&KR0010;課額外仍有積貯者謂之附餘管¶
勾&KR0059;用之有司視之以爲例而不禁也及公當受¶
代悉籍所餘上之官使范文淵大爲驚異嘆曰康¶
君奉公乃至此耶用課最當遷且本道提刑司薦¶
公材可臨民七年得陞陳留令時旱巳久公下車¶
而雨明年復旱民大艱食而無從賑貸之公出俸¶
粟爲之倡縣豪傑共賛之所得至三萬斛全活不可¶
<pb:KR4d0420_SBCK_027-19a>¶
勝計雖旁縣亦有受其賜者承安二年冬朝㫖更¶
定户籍異時郡縣通檢名爲聚訟豪民猾吏嚢槖¶
爲姦&KR0002;新増&KR0002;舊乏徃徃不得其實徒長告訏而¶
巳公精敏有幹局縣人之肥瘠先巳黙識之差次¶
髙下一出其手籍既定無一人有言不平者秩滿¶
赴常調吏工部連辟爲曹甸河防都提舉都水使¶
者言於朝馬蹄埽河從東北流害田爲多閉之則¶
由徐州東南入海所經皆葭菼荒穢之地河壖&KR0254;¶
田可利東明諸縣乃檄公董其役而河水湍駛土¶
木不能勝水面髙出堤上危欲奔潰巳報都水而¶
<pb:KR4d0420_SBCK_027-19b>¶
督之愈急公具香火禱河伯一昔水落丈餘時人¶
以正直感通許之尋&KR0013;按察司薦泰和三年遷河¶
北東路轉運司户籍判官五年選授襄陵令平陽¶
縣十此爲難治公發姦擊彊尤更致力旬月之頃¶
治效卓然明年秋在所蝗害稼已及縣境公率士¶
庶齋沐致禱其日蝗徑過無留者復爲按察司所¶
保八年授京兆府推官公仁心爲質加更事之乆¶
故决獄之際多所平反京兆大府公使庫例有所¶
給官屬月酒常費之餘率賣之民間公獨以爲不¶
可甞謂所親言酒果有定額吾屬侵縣官而益&KR0059;¶
<pb:KR4d0420_SBCK_027-20a>¶
藏非害公乎三白渠業户每以爭水爲訟或至殺¶
人浚渠京兆檄幕官行視幕官奉故事徃不加意¶
公受檄爲親至渠上求致訟之故果得石刻記渠¶
以青石爲之地盖渠路&KR0010;乆爲泥滓填塞受水&KR0379;¶
半分溉不能給因閧起而爭之公率役夫浚渠以¶
石地爲限渠深常&KR0010;丈餘自是無致訟者俄致仕¶
愛林慮山水有終焉之志以貞祐二年五月之五¶
日遘疾終于&KR0059;第之正&KR0230;累官輔國上將軍護軍¶
京兆郡矦食邑千户食實封一百户兩娶髙氏俱¶
封京兆郡矦夫人子男一人瑭興定五年擢詞賦¶
<pb:KR4d0420_SBCK_027-20b>¶
進士第官正奉大夫鈞州刺史權沁南軍節度使¶
兼懐州招撫使孫男二人天英世英孫女三人曽¶
孫女一人俱尚㓜瑭以癸卯十月十有二日奉公¶
之柩葬於林慮縣三陽里東南原禮也旣卒事以¶
公事状来謂某言劉内翰極之誌先府君墓巳納¶
之壙中矣神道有碑碑當有銘敢質之以爲請某¶
於瑭爲同年生義不得辭乃爲之銘并叙其平生¶
如此其銘曰¶
　秩侯其&KR0254;山澤其癯身處脂膏不以自濡執法¶
　與㳺御史與居退食自公飲水飯&KR0188;清白所遺¶
<pb:KR4d0420_SBCK_027-21a>¶
　吾以觀𤼵源之水初士不於材相彼㓗汙百藝¶
　不足一節有餘趙張三王之治聲非不藹如使¶
　九徴至焉而有所愧君子盗諸貪夫我愚曲士¶
　我迂我愚我迂不與義俱無碑有銘大書特書¶
　是維古㢘吏之墓可勿表歟¶
　　　　奉國上將軍武廟署令耶律公墓誌銘¶
公諱辨才遼太祖長子東丹王之八世孫曽祖諱¶
内刺贈定逺大將軍祖諱聿魯考諱&KR0130;章宗明昌¶
初拜尚書右丞謚文獻公生三子公其長也資倜¶
儻軀幹雄&KR0646;毎以志節自&KR0018;不甘落人後年十八¶
<pb:KR4d0420_SBCK_027-21b>¶
以門資試護衞校射者餘七百人皆天下之選而¶
公中第三俄以公事免泰和中從軍南征攻取三¶
関以十一&KR0016;䡖身入光州時宋巳復三関復奪而¶
出身&KR0013;十三創以功授兾州録事判官轉曹州司¶
候中夏受兵山東西路行䑓檄公戍東平尋詣北¶
軍議和事遂爲所刼行及居庸関潜謀帰國奪老¶
㓜數萬入都城宣宗嘉其功授順天軍節度副使¶
賞賜鉅萬扈從南渡奏充孟津提控興定中選授¶
京兆府兵馬使靜難軍節度副使左䧏河中府判¶
官復次同知睢州軍州事兼歸徳府推官歷中京¶
<pb:KR4d0420_SBCK_027-22a>¶
兵馬副都指揮使召見問以軍政利害公慷&KR0099;爲¶
之言將相多非其材遂忤權貴出爲許州兵馬鈴¶
轄召授武廟署令壬辰正月公之季弟今中書令¶
楚才奉命理索公昆季北歸二月朔諭㫖於隆徳¶
殿公涕泣請留死汴京哀宗幸和事可成賜金幣¶
固遣之公歸留寓真定以丁酉&KR0010;十一月十有一¶
日春秋六十有七遘疾終夫人靖氏前公卒子男¶
一人曰鏞男孫二人曰誌公奴謝家奴皆尚㓜鏞¶
以癸卯秋九月奉公之柩葬於義州弘政縣東南¶
郷之先塋鏞弱冠而有老成之風以甞從予學来¶
<pb:KR4d0420_SBCK_027-22b>¶
請銘故畧爲次第之其銘曰¶
　以射則絶𫝊以戰則無當前虎視鷹楊而風義¶
　凛然材則人耦竒則天賫志一棺埋辭九淵千¶
　年而見白日尚有望於攓蓬之賢¶
遺山先生文集卷之二十七¶
