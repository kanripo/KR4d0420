# -*- mode: mandoku-view -*-
#+TITLE: 遺山集
#+DATE: 2015-09-23 10:25:39
#+PROPERTY: JUAN 27


公神道碑¶
生而靜之謂性靜而應之謂材材與性出于天其初¶則
通而中有大不同者蓋性者材之體而材者性之¶用體
喻則璞也用喻則璞之雕也然性不害為不及¶而材每
患于有餘惟其不及故勉于成惟其有餘故¶趨於壞人
<pb:KR4d0420_WYG_027-1b>
知椎鈍朴魯拙於變通艱於鐫鑿之為無¶所取而不知
聦悟敏給敢於負荷安於惰窳為大可¶哀也古有之博
學雖愚必眀況賢者乎困而學之又<md:KR4d0420_SBCK_027-1b>¶其次也況不至於
困者乎以是論公則學之力為可¶見矣公諱筠夀字堅
夫姓珠赫氏世為上京人五氏¶祖珠卜從武元下寧江
王業漸隆論功第一一命銀¶青榮禄大夫節度寧江開
國之後一門世封猛安五¶人謀克十七人尚縣主者三
人子孫以世官故移戌¶西北路桃山之陽因占籍撫州
<pb:KR4d0420_WYG_027-2a>
勲貴之盛國史家牒¶詳焉曽大父布固徳襲猛安積官
鎮國上將軍妣完¶顏氏金源郡夫人大父察喇眀威將
軍比部詳穏官¶妣温屯氏金源縣君考阿薩爾懐逺大将
軍覇州益津¶縣主簿後用公貴贈鎮國上將軍妣金源
郡君圖們<md:KR4d0420_SBCK_027-2a>¶氏進封太夫人公即益津府君之長子也初
名雲夀¶道陵特㫖改焉大定二十九年以人門選充親
衞軍¶騎射驍捷時輩無能出其右初著籍即衙直㸃檢
司¶泰和中元妃李氏兄弟貴寵方盛内外諂附大奴文
<pb:KR4d0420_WYG_027-2b>
童者以事陵轢平民市人聚觀無敢為救止者公見¶之
唾掌大數曰若人奴耳何敢爾耶直前擊之馬箠¶亂下
奴流血被靣號訴於都㸃檢喜兒人為公危之¶公泰然
自若謂同列言㸃檢公宫闈之長果解事當¶加重我或
以一奴故而害正人豈乆於富貴者我何¶懼為喜兒召
公入善言慰之曰外人見吾家鷹犬且<md:KR4d0420_SBCK_027-2b>¶知愛之君乃能
辦此可謂不畏彊禦矣奴軰儻復恣¶横無惜教督之公
用是知名嘗問一䇿論老生曰世¶謂親衞軍舉不能官
<pb:KR4d0420_WYG_027-3a>
其病安在生言公輩年二十許¶𨽻籍又二十年乃出官
四十而學從政蓋已晩矣況¶衞士之職尊君之外無復
餘事平日唯知威制彊脅¶積習既乆豈復有平易近民
者乎公復問然則如何¶而可生曰公試取律令讀之公
退而讀律不二三年¶條例及注釋問無不知他日又問
生我讀律知大綱¶矣竊謂刑法但能治罪惡之有迹者
耳假有情不可¶耐而迹無可尋者何以治之生曰聖人
作春秋不誅<md:KR4d0420_SBCK_027-3a>¶其人身子能讀春秋則治心與跡兩俱不
<pb:KR4d0420_WYG_027-3b>
困矣公¶復從人授春秋泰和中行臺駙馬都尉揆南征
詔¶給親衞軍二百五十人以從而公為之長破羅山¶得
經生曹鼎從之講授從是言論開廓又非吳下¶阿蒙矣
嘗言吾初讀律繼而授春秋因之渉獵史¶傳粗見成敗
比死者須一見天子不有所建眀可¶乎復取劉顏輔弼
名對陸宣公奏議成誦之其彊¶學堅志類如此八年軍
還用行臺薦收充奉職宣¶諭良厚大安初奉詔使高麗
立節清介不聴以舘¶伎給使令互市之利僅不廢故事
<pb:KR4d0420_WYG_027-4a>
而已御史上之<md:KR4d0420_SBCK_027-3b>¶即日授中宫䕶衞尋遷之御前至寜初
右丞綱軍¶居庸詔公為叅謀數與綱議不合綱積不能
平檄¶公從縉山高琪軍時¶大朝兵已薄居庸游騎旁午
道路阻絶公從僮僕¶二三輩夜出闗無一卒與俱㑹高
琪移軍合河公¶馳赴之比至而軍已潰單騎南還且戰
且走僅入¶南山與都統興哥收潰卒四千騎二千拒險
而陣¶軍中遣譯人好謂公言我無他求止欲得馬耳公¶
報言渠欲得馬我欲得吾人之被掠耳果以吾人¶見歸
<pb:KR4d0420_WYG_027-4b>
馬非所惜也約既定相與結盟與馬十得老<md:KR4d0420_SBCK_027-4a>¶㓜千餘以
歸以功加鎭國上將軍賜馬十疋貞祐¶二年扈從南遷
公憤懣欲有所言而無自發之行¶及新樂為上言妃后
車乘綵畵鮮眀徒事外飾而¶適用之具或不足任重而
致遠設有意外之變非¶臣子所敢言盖積弊之極以致
今日非獨此一事¶而已宣宗感悟詔公以便宜提控尚
輦局七月以¶扈從勞授器物局副使一日内出鞠仗命
料理之¶工部下開封市白牯取皮公以家所有鞠仗進
<pb:KR4d0420_WYG_027-5a>
且¶言車駕以都城食盡遠弃陵廟正陛下坐薪甞膽¶之
日柰何以毬鞠細物動揺民間使屠宰耕牛以<md:KR4d0420_SBCK_027-4b>¶供不急
之用仇敵在邇非所以示新政也上不懌¶擲仗籠中明
日出公為橋西都提控是嵗臨秋公¶度遠近設候望河
朔無警則聽河防民丁蹔歸省¶薪糧以贍軍公私便之
四年冬十一月潼闗失守¶樞宻院檄公守虎牢虎牢陵
谷遷變無險可扼倉¶卒中作大橋以拒西師橋甫成而
敵至相去百餘¶武長兵已相接矣公横槊橋上獨當之
<pb:KR4d0420_WYG_027-5b>
西師十六¶輩棄馬潜由澗中路傴僂而上欲出公軍士
之後¶軍為小却公䇿馬大呼後騎隨進聲勢甚張十六¶
人者皆倉皇失措展轉澗底公下馬立視指麾後<md:KR4d0420_SBCK_027-5a>¶騎乘
高而下顧盻之頃梟六首而還汜水東數城¶西師雖不
侵突而羣不逞有因亂相剽竊者獨公¶所鎮軍民按堵
如故諸縣就河陰為立生祠樞宻¶院别帥軍二萬戍虎
牢此軍至自河朔剽掠成俗¶且主帥馭之無紀律變在
旦夕民謂公可恃自陳¶苦急公言之帥帥言我輩皆盜
<pb:KR4d0420_WYG_027-6a>
賊彊梗之餘當以¶漸柔服急則生變咎將誰執公知帥
不能軍縳暴¶横尤甚者三人斬之以徇軍中肅然俄改
武器署¶令五年除同知定國軍節度使事自夏陽抵潼
闗¶上下千里戍卒五萬公兼領之因上奏闗輔被兵<md:KR4d0420_SBCK_027-5b>¶之
後殘民疲於供給在所城塹之役乞以農隙為¶之秦民
頼焉興定二年改同知隴安軍節度使事¶三年改環州
刺史夏人大舉入寇城中軍不能二千¶公以老㓜婦女
乘城度寇至木波地狹道險利用¶設伏自將歩騎五百
<pb:KR4d0420_WYG_027-6b>
乘夜襲之寇果驚潰南走追¶斬千人奪老㓜數千獲將
領一人冦奔徃西道公¶復邀擊之斬首數百獲牛羊萬
餘慶陽總管子容¶以巡檢幕客再能有名馬二欲取之
倚公同局之¶舊私遣掾屬趙以情告公公耻以求索見
汚為趙¶言彼部落族以馬為死生凡馬且不可得況名
馬<md:KR4d0420_SBCK_027-6a>¶乎於是總管者怨且慙乃誣再能有叛計遣趙掾勒¶
公捕送趙復得以此脅再能獻馬可免罪&KR0298;能率所¶部
千人州署前望闕泣拜曰我曹受恩百年何甞有¶一人
<pb:KR4d0420_WYG_027-7a>
萌異志者幸太守申明之趙掾在我亦不為寃¶死鬼矣
公欲兩解之總管愈怒馳奏再能有叛計刺¶史不奉府
檄擁䕶罪人可并按之有詔京兆行臺窮¶治其事叅知
政事巴恭音安帥完顏公保公無他詔¶勿問猶以州府
不相能兩罷之平凉行臺奏公為馬¶歩軍都總領公自
以無罪横被廢弃欝欝不自聊雖¶擢置亞帥非其好也
居無㡬何偕同官游崆峒遂有<md:KR4d0420_SBCK_027-6b>¶終焉之志不三數日遘
疾疾遂革所親問後事公强¶起應之曰我武人不死疆
<pb:KR4d0420_WYG_027-7b>
場而死牀簀獨是為介介¶爾此外何必言言終而逝享
年五十有一實五年七¶月之十一日也元光改元冬十
月諸孤扶䕶東還權¶殯汝陽積官龍虎衞上將軍金源
郡侯先娶𤓰爾佳氏¶雲陽令阿哈瑪特之女前公卒再娶圖
克坦氏秘書監鄂¶勒博之女後公十有八年而卒並封金
源郡夫人子¶男五人長仲道次仲貞櫟陽監酒次仲坦
閿鄉令次¶彭孫聃孫俱蚤卒女二人皆適士族男女皆
前夫人¶出也男孫二人祖安老安女孫一人尚幼公儀
<pb:KR4d0420_WYG_027-8a>
幹秀<md:KR4d0420_SBCK_027-7a>¶偉資禀沉毅清儉公勤為人寡言笑不妄取予事¶
親孝友愛諸季恩禮備至及弟兄析居公悉有以¶處之
曰季弟通貴無俟分財其弟戰歿其孤當䘏¶小弱弟早
失怙恃尤可哀者孰多孰寡咸適其當¶公所取唯白玉
㡌環一雙而已曰此大門時物也¶在軍中餘十年與士
卒同甘苦至于盛夏不操扇¶或問之故曰古名將類如
此吾願學焉且身歴艱¶苦亦從儉入奢之義也或言軍
士近年例無戰志¶殆不堪用耶公謂不然猶之鷹隼往
<pb:KR4d0420_WYG_027-8b>
在田間悉能¶自取食人得而畜之豈遽忘搏擊耶婦人
女子為<md:KR4d0420_SBCK_027-7b>¶氣所激尚能持刃而鬭況男子乎吾謂兵士無
不¶可用亦猶鷹隼養之未至耳公既耽嗜書史故親¶授
三子者學夜參半猶課誦不已三子服教悉能¶自樹立
有聞於時某嵗仲坦舉公柩北歸卜塟於¶輝州蘓門北
之某原枉道過好問新興授公行事¶之狀涕泗百拜以
神道碑銘為請仲坦從好問游¶有昆弟之義義不可辭
乃為件右之惟公故大家¶生長燕雲間州閭貴游華靡
<pb:KR4d0420_WYG_027-9a>
相尚公家累鉅萬僮¶僕千人帷帳軒車琴筑棋槊可取
諸左右而足¶能被服儉素攻苦食淡不變老人大父國
俗真<md:KR4d0420_SBCK_027-8a>¶淳之舊此一難也帶刀宿衞從事獨賢而於畨¶宿
更休之餘為㓜學壯行之計心樂性熟寢食¶不廢乃如
寒苦一書生雖明昌右文海内嚮化¶家存籝金之諺士
有橋門之盛至於以衞士而治¶儒術者唯公一人是又
一難也流品既高朝譽既¶著高墉射隼足致要津公則
剛近乎仁義形於¶色未信不虞於謗已而奉公寧至於
<pb:KR4d0420_WYG_027-9b>
失名蹭¶蹬一麾有識興嘆使之得時行道持衆美而¶效
之君文武志膽用無不可徒以一言忤㫖不¶得乆居中
何泰和封殖之難而貞祐摧折之<md:KR4d0420_SBCK_027-8b>¶暴也彼以假儒衣冠
生死利禄碌碌無補蘇而¶復上六經掃地沒世不復反
以武弁待公自今¶觀之其賢不肖果何如也銘曰¶
　北方維强間氣維雄以宗起身而以名起¶宗金石獨
　止而無竝流脂膏共處而不自¶豐直前徑行之謂剛
　有犯無隠之謂忠¶匪惟公賢簡策之功丞相材官危
<pb:KR4d0420_WYG_027-10a>
　戮鄧通¶北山諌書乃在筆公使公不學無術猶當¶有
　古人之風大冠如箕鉅儒宗工徼巡周¶廬寔命不同
　乃如之人兮禄不計庸我銘<md:KR4d0420_SBCK_027-9a>¶墓石鬱孤憤兮何窮¶
　　　恒州刺史馬君神道碑¶
死生之際大矣可以死可以無死一失其¶當不以之傷
勇則以之害仁然自召忽管仲¶折𠂻於聖人之手斯不
必置論至於忠臣之於¶國義士之於知已均為一死而
中有大不相侔¶者盖不可不辨也嘗謂意氣感激衆人
<pb:KR4d0420_WYG_027-10b>
之所同¶殀夀不二君子之所獨今夫傳記所載猝然¶就
一死以取千載名者多矣及就其平素攷¶之果嘗以千
載自望乎夫惟志士仁人知所<md:KR4d0420_SBCK_027-9b>¶以自守也不汨於義利
之辨不乖於去就之理¶端本既立確乎不㧞靜以養勇
剛以作彊其視¶横逆之來曽虛舟飄瓦之不若控搏之
變如寒¶暑旦暮之有常心為權衡自量輕重知有太山¶
之義而不知有鴻毛之生結纓之禮不至無取於¶海隅
之伏劍漆身之志既篤不屑於督亢之獻¶圖孰先孰後
<pb:KR4d0420_WYG_027-11a>
必有能次第之者語有之君子無終¶食之間違仁造次
必於是顛沛必於是信斯言也¶匹夫為諒自經於溝瀆
其可與求仁而得仁者一¶㮣論乎君諱慶祥字瑞寧姓
馬氏以小字錫里濟<md:KR4d0420_SBCK_027-10a>¶斯行出于花門貴種宣政之季與
種人居臨洮之¶狄道盖已莫知所從來矣金兵略地陜
右盡室遷¶遼東因家焉太宗嘗出獵恍惚間見金人挾
日而¶行心悸不定莫敢仰視因罷獵而還敕以所見者¶
物色訪求或言上所見殆佛陀變現而遼東無塔¶廟尊
<pb:KR4d0420_WYG_027-11b>
像不可得唯回鶻人梵唄之所有之因取畫¶像進之真
與上所見者合上懽喜讚嘆為作福田¶以應之凡種人
之在臧獲者貰為平民賜錢幣縱¶遣之君之祖諱特穆
爾約噶父博索瑪伊埒綽克又¶遷靜州之天山天山占籍
今四世矣此地近接邊<md:KR4d0420_SBCK_027-10b>¶堡互市所在於殖產為易君家
勤儉自力耕墾畜¶牧所入遂為富人君之父生三子其
二早卒獨君¶資禀聰悟氣量宏博儕軰無出其右年未
二十已¶能通六國語併與其字書識之泰和中試補尚
<pb:KR4d0420_WYG_027-12a>
書¶省譯史使者報聘麗夏君率在行中大安初衞紹¶王
始通問大朝國信使副倚君往復傳報¶皇帝賞君談吐
辨捷欲留不遣君百計自解竟獲¶復命其年伊哷濟持
譯書多所徴索君白於有司¶諸所徴物皆畫一供進自
以身在名取之目匿而¶不言乙里只見衞王自陳所以
名取君者王召問<md:KR4d0420_SBCK_027-11a>¶君面奏不願行之意辭情懇到王為
感動連賜之¶酒出内帑重幣并所酌金鍾賞之宣宗遷
汴梁伊¶哷濟再至復斥名索君朝廷幸和事可成諭以
<pb:KR4d0420_WYG_027-12b>
敦¶遣之㫖君以死自誓行議遂寢於是君相以腹心¶倚
君頻歲遷擢乃自常調中特恩授開封府判官¶進官昭
武大將軍内城之役奏充應辦使城成以¶勞遷鳳翔府
路都總管判官元光二年秋大兵有¶深入之耗行臺檄
君與治中胥某分道清野去城¶不三四里猝為游騎所
馳君與其子三達俱為所¶執兵人欲降君擁迫而行言
語相往復竞不屈而死<md:KR4d0420_SBCK_027-11b>¶得年四十有六實十一月之二
十二日也三達¶以是夜亡還主帥惡於坐眎而不能捄
<pb:KR4d0420_WYG_027-13a>
也出騎兵¶千人輿尸而歸三軍之士為之慟哭官吏士
庶旦¶夕臨者三日塟之尋具君死節驛奏之詔贈恒州¶
刺史輔國上將軍立像褒忠廟歲時致祭且徴一¶子入
侍皆異恩也君娶馬氏子男三人長即薩達¶克次多喇次
福海女一人適楊氏君嚴於教子動有¶成法必使知遠
大者三子亦能自樹立有君之風¶女弟適安氏甥夭合
父沒後躬自教督踰於所生¶習諸國語洎字書授之為
它日起家之地其後馬<md:KR4d0420_SBCK_027-12a>¶氏宅相果有成之者已酉秋九
<pb:KR4d0420_WYG_027-13b>
月晦三達涕泗再¶拜以君墓銘見請予謂南渡以來死
節之士皆耳¶目所接見恒州之事固已飽聞而饜道之
矣盖君¶平生時每謂所親言君父之恩大矣在狄道則
捕¶為生口而全活之在遼東則衣食之衣食之矣又¶縱
遣之在大興則開仕進之路而官使之官使之¶矣危急
之際又以腹心倚之顧以盡此身以荅萬¶分耳是則忠
義奮發不謂之素定於胸中可乎是¶可銘也乃為論次
之君尚多可稱弗著著所以與¶享於褒忠者銘曰<md:KR4d0420_SBCK_027-12b>¶
<pb:KR4d0420_WYG_027-14a>
　墓木栢松碑石蛟蛇君得所以歸而行路齎嗟¶莫嗇
　者才賦君則多沉潜而剛悃幅而無華曽¶是象胥孰
　從漸摩主恩岱崧我乃負荷何以失¶之之死靡它參
　乎吾前不磷於磨寧以四方之¶彊偕妾婦而媕婀河
　源九天放為頺波砥柱中¶流終古不頗彼美人兮何
　直去裔而即華匪我¶前知神理不遐漠貂七葉其必
　爾家¶
　　　贈鎮南軍節度使良佐碑
<pb:KR4d0420_WYG_027-14b>
天興元年六月乙亥尚書左丞臣蹊上故禦侮中¶郎將
陳和尚死節事且言臣以使事至朔方有為<md:KR4d0420_SBCK_027-13a>¶臣言者中
國百餘年唯養得一陳和尚耳乞褒贈¶如故事以勸天
下事聞詔贈鎮南軍節度使尚書¶省擇文臣與相往來
而知其生平者為褒忠廟碑¶宰相以東曹椽吏部主事
臣某應詔臣嘗考於朋¶友之際漢李陵以力盡降匃奴
武帝族其家隴西¶士大夫至以李氏為媿而司馬遷亦
以陵故而下¶蠶室盖天倫之重美有以相成惡有以相
<pb:KR4d0420_WYG_027-15a>
及所繫¶之大如此惟鎮南之事壯矣以聖朝丞學之臣
之¶多而猥用下臣概之古人所以為辱者臣與有榮¶焉
謹百拜稽首而論次之按蕭王諸孫曰齊格者<md:KR4d0420_SBCK_027-13b>¶於國姓
為踈屬其上世以上京軍戍天德因而家¶焉泰和南征
有功授同知階州軍州事及階州反¶為宋戰於嘉陵江
之上死之是生鎮南鎮南諱彛¶字良佐以小字陳和尚
行貞祐中年二十餘北兵¶破豐州執之而北時從兄安
平都尉鼎亦以力戰¶沒入北中二人者名為羣從而義
<pb:KR4d0420_WYG_027-15b>
均同父故鎮南¶之母留豐州而安平母事之鎮南居帳
下歲餘託¶以省母乞南還北人以一卒監之至豐乃與
安平¶殺監卒奪十餘馬奉太夫人而南北軍覺合騎追¶
之得由他道以免既而失馬載太夫人以鹿角車<md:KR4d0420_SBCK_027-14a>¶而兄
弟共挽之南渡河朝廷官之安平得以世爵¶為都統鎮
南試䕶衞中選宣宗知其材未㡬轉奉¶御安平行帥府
事奏鎮南自隨詔以提控從軍安¶平敬賢下士有古賢
將之風辟太原王渥仲澤為¶經歴官仲澤文章論議與
<pb:KR4d0420_WYG_027-16a>
雷淵李獻能相上下故¶鎮南得師友之天資高明雅好
文史自居侍衞日¶已有秀才之目至是授孝經論語春
秋左氏傳盡¶通其義軍中無事則窻下作牛毛細字如
寒苦一¶書生仲澤愛其有可進之資示之新安朱氏小
學¶書使知踐履之實識者知其非吳下阿䝉矣三年<md:KR4d0420_SBCK_027-14b>¶安
平罷帥職例為總領屯方城軍中有太和者與¶鎮防千
戸葛宜翁鬬訟訴于鎮南鎮南在其兄軍¶中一軍之事
皆與知之非特於其部曲然葛之事¶不直即量笞之葛
<pb:KR4d0420_WYG_027-16b>
素凶悍恥以理屈受杖竟鬱鬱¶以死留語其妻必報鎮
南妻乃以侵官訟于朝且¶有挾私讐之愬積薪龍津橋
之南約不得報則自¶焚朝廷乃繫鎮南方城獄國家百
餘年累聖相承¶一以人命為重凢殺人者之罪雖在宗
室而與閭¶巷細民無二律南渡以後郡縣吏以榜掠過
差輙¶得罪去者相踵也議者疑鎮南狎於禁近之習倚<md:KR4d0420_SBCK_027-15a>¶兵閫以為重不能如奉法之吏横恣之犯容或有¶之使
者承望風㫖即當以大辟奏上乆之不能决¶鎮南聚書
<pb:KR4d0420_WYG_027-17a>
獄中而讀之盖亦以死自處矣安平病¶乆而愈明年詔
提兵而西因朝京師上怪其瘦問¶卿寧以方城獄未决
故耶卿第行吾今赦之矣明¶日臺諫復有言後數月安
平以物故聞始馳赦之¶有㫖有司奏汝以私忿殺人私
忿未必有至於非¶所得笞而彊之非故而何汝兄死矣
失吾一名將¶今以汝兄故曲法赦汝計天下必有議我
者他日¶汝奮發立功名國家有所頼人始當以我為非
妄<md:KR4d0420_SBCK_027-15b>¶赦矣鎮南泣且拜悲動左右竟不得以一言為之¶謝
<pb:KR4d0420_WYG_027-17b>
乃以白衣領紫微軍都統再遷忠孝軍提控五¶年北兵
犯大昌原勢甚張平章芮國公問誰可為¶前鋒者鎮南
出應命先已沐浴易衣若將就木然¶者擐甲上馬不反
顧是日以四百騎破勝兵八千¶乘勝逐北營帳悉遷而
西三軍之士為之振奮思¶戰有必前之勇盖用兵以來
二十年始有此勝奏¶功第一手詔褒諭一日名動天下
忠孝一軍皆回¶紇柰曼羌渾部落及中原人被掠避罪
而來歸者¶驁狠陵突號難制之甚鎮南御之有方俯首
<pb:KR4d0420_WYG_027-18a>
聴命<md:KR4d0420_SBCK_027-16a>¶弭耳帖伏東而東西而西易若駈羊豕而逐狐兎¶
所過州邑常例所給之外一毫不犯每戰則先登¶䧟陣
疾若風雨諸軍倚以為重六年有衞州之勝¶八年有倒
廻谷之勝始自弛刑不四五遷為中郎¶將官世襲於是
四方内外知方城之獄聖天子所¶以定國是結民心厲
士氣以𢎞濟於艱難者至矣¶其當之也不以一人之私
而廢萬世之法其貸之¶也不以匹夫之細而傷天下之
功不然則生殺與¶奪廷尉平一言之頃而决何至歴十
<pb:KR4d0420_WYG_027-18b>
有八月之乆¶耶陛下之所以御將鎮南之所以報國君
臣之間<md:KR4d0420_SBCK_027-16b>¶可以無媿千古矣副樞宻使頗斡無持重之略
嘗¶一日夜馳二百里而趣小利諸將莫敢諌鎮南私¶為
同列言副樞以大將而為剽刼之事今日得生¶口三百
明日得牛羊一二千而士卒以喘死者不¶復計國家所
積必為是家破除盡去矣人以告頗斡¶頗斡一日置酒
手勸諸將及鎮南頗斡曰汝嘗短長¶我又謂國家兵力
當由我而盡至以比刑人時德¶全誠有之與不鎮南飲
<pb:KR4d0420_WYG_027-19a>
酒竟徐曰有之頗斡見其¶無懼容漫為好語云有過當
面論無後言也元年¶鈞州䧟北軍下城即縱兵以防巷
戰者鎮南避隱<md:KR4d0420_SBCK_027-17a>¶處殺掠稍定即出而自言我金國大將
欲見杭愛¶白事北兵以數騎夾之詣牙帳前問姓名曰
我忠¶孝軍總領陳和尚大昌原之勝亦我衞州之勝亦¶
我倒回谷之勝亦我死於亂軍則人將以我為負¶國家
今日明白死天下必有知我者矣北人欲降¶之斫其脛
不為屈脛折畫地大數語惡不可聞豁¶口吻至兩耳噀
<pb:KR4d0420_WYG_027-19b>
血而呼至死不絶北人義之有以¶馬酒酹之者云好男
子他日再生當令我得之時¶年四十一銘亡¶
　　　輔國上將軍京兆府推官康公神道碑<md:KR4d0420_SBCK_027-17b>¶銘¶
維金朝入仕之路在近代為最廣而出於任子者¶十之
四國初監州縣酒税亦以文資叅之故任子¶多至大官
其不達者猶得俎豆於大夫士之列大¶定以後雜用遼
制罷文資之注酒使副者純用任¶子且増内廷供奉臺
儤直之目凡歴監當乆及課¶最者得他遷謂之出職如
<pb:KR4d0420_WYG_027-20a>
唐人入流之比是後𣙜¶酤日増風俗隨壞六七十年之
間遂有愚賢同滯¶之嘆論者以為此誠選曹泥法之弊
至於亷恥道¶喪自同商販亦為任子者有以來之然且
以國家<md:KR4d0420_SBCK_027-18a>¶舊人觀之使人人有士君子之風清慎自守不
為¶利惑有如吾輔國康公者其敢以今日任子法待¶之
乎公諱某字德璋康氏世為遼陽人曽祖某遼¶澄州刺
史祖斌天㑹中進士仕為咸平路轉運副¶使考道安不
慕榮利優游鄉里以讀書講道為業¶臨終敕諸子言凢
<pb:KR4d0420_WYG_027-20b>
人在仕籍豈有憂飢凍者事當¶從正貨利不得闗諸心
後用公貴累贈輔國上將¶軍京兆郡侯公即侯之長子
也大定中以咸平君¶䕃歴邯鄲沂州酒官明昌五年積
遷樂安鹽使司¶管勾資㢘介動以繩墨自檢佩服遺訓
無敢失墜<md:KR4d0420_SBCK_027-18b>¶及莅是職至家所食亦就市買之鹽司所轄
竈戸¶舊出分例錢以資司官管勾歴三周歲乃成考所¶
得不下萬緡公皆讓之同官黄思忠不毫末取也¶諸管
勾分辦嵗課額外仍有積貯者謂之附餘管¶勾私用之
<pb:KR4d0420_WYG_027-21a>
有司視之以為例而不禁也及公當受¶代悉籍所餘上
之官使范文淵大為驚異嘆曰康¶君奉公乃至此耶用
課最當遷且本道提刑司薦¶公材可臨民七年得陞陳
留令時旱已乆公下車¶而雨明年復旱民大艱食而無
從賑貸之公出俸¶粟為之倡縣豪傑共贊之所得至三
萬斛全活不可<md:KR4d0420_SBCK_027-19a>¶勝計雖旁縣亦有受其賜者承安二年
冬朝㫖更¶定户籍異時郡縣通檢各為聚訟豪民猾吏
囊槖¶為姦若新増若舊乏往往不得其實徒長告訏而
<pb:KR4d0420_WYG_027-21b>
已公精敏有幹局縣人之肥瘠先已黙識之差次¶高下
一出其手籍既定無一人有言不平者秩滿¶赴常調吏
工部連辟為曹甸河防都提舉都水使¶者言於朝馬蹄
埽河從東北流害田為多閉之則¶由徐州東南入海所
經皆葭菼荒穢之地河壖腴¶田可利東明諸縣乃檄公
董其役而河水湍駛土¶木不能勝水面高出堤上危欲
奔潰已報都水而<md:KR4d0420_SBCK_027-19b>¶督之愈急公具香火禱河伯一昔水
落丈餘時人¶以正直感通許之尋被按察司薦泰和三
<pb:KR4d0420_WYG_027-22a>
年遷河¶北東路轉運司戸籍判官五年遷授襄陵令平
陽¶縣十此為難治公發姦擊彊尤更致力句月之頃¶治
效卓然明年秋在所蝗害稼已及縣境公率士¶庶齋沐
致禱其日蝗徑過無留者復為按察司所¶保八年授京
兆府推官公仁心為質加更事之乆¶故决獄之際多所
平反京兆大府公使庫例有所¶給官屬月酒常費之餘
率賣之民間公獨以為不¶可嘗謂所親言酒果有定額
吾屬侵縣官而益私<md:KR4d0420_SBCK_027-20a>¶藏非害公乎三白渠業戸每以争
<pb:KR4d0420_WYG_027-22b>
水為訟或至殺¶人浚渠京兆檄幕官行視幕官奉故事
往不加意¶公受檄為親至渠上求致訟之故果得石刻
記渠¶以青石為之地盖渠路歲乆為泥滓填塞受水纔¶
半分溉不能給因鬨起而爭之公率役夫浚渠以¶石地
為限渠深常歲丈餘自是無致訟者俄致仕¶愛林慮山
水有終焉之志以貞祐二年五月之五¶日遘疾終于私
第之正寢累官輔國上將軍䕶軍¶京兆郡侯食邑千戸
食實封一百戸兩娶高氏俱¶封京兆郡侯夫人子男一
<pb:KR4d0420_WYG_027-23a>
人瑭興定五年擢詞賦<md:KR4d0420_SBCK_027-20b>¶進士第官正奉大夫鈞州刺史
權沁南軍節度使¶兼懷州招撫使孫男二人天英世英
孫女三人曽¶孫女一人俱尚㓜瑭以癸卯十月十有二
日奉公¶之柩葬於林慮縣三陽里東南原禮也既卒事
以¶公事狀來謂某言劉内翰極之誌先府君墓已納¶之
壙中矣神道有碑碑當有銘敢質之以為請某¶於瑭為
同年生義不得辭乃為之銘并叙其平生¶如此其銘曰¶
　秩侯其腴山澤其癯身處脂膏不以自濡執法¶與游
<pb:KR4d0420_WYG_027-23b>
　御史與居退食自公飲水飯蔬清白所遺<md:KR4d0420_SBCK_027-21a>¶吾以觀發
　源之水初士不於材相彼潔汙百藝¶不足一節有餘
　趙張三王之治聲非不藹如使¶九徴至焉而有所愧
　君子悼諸貪夫我愚曲士¶我迂我愚我迂不與義俱
　無碑有銘大書特書¶是維古㢘吏之墓可勿表歟¶
　　　奉國上將軍武廟署令耶律公墓誌銘¶
公諱辨才遼太祖長子東丹王之八世孫曽祖諱¶内刺
贈定遠大將軍祖諱聿魯考諱履章宗明昌¶初拜尚書
<pb:KR4d0420_WYG_027-24a>
右丞謚文獻公生三子公其長也資倜¶儻軀幹雄偉每
以志節自負不甘落人後年十八<md:KR4d0420_SBCK_027-21b>¶以門資試䕶衞校射
者餘七百人皆天下之選而¶公中第三俄以公事免泰
和中從軍南征攻取三¶闗以十一騎輕身入光州時宋
已復三闗復奪而¶出身被十三創以功授冀州録事判
官轉曹州司¶候中夏受兵山東西路行臺檄公戍東平
尋詣北¶軍議和事遂為所刼行及居庸闗潜謀歸國奪
老¶㓜數萬入都城宣宗嘉其功授順天軍節度副使¶賞
<pb:KR4d0420_WYG_027-24b>
賜鉅萬扈從南渡奏充孟津提控興定中選授¶京兆府
兵馬使靜難軍節度副使左降河中府判¶官復次同知
睢州軍州事兼歸德府推官歴中京<md:KR4d0420_SBCK_027-22a>¶兵馬副都指揮使
召見問以軍政利害公慷慨為¶之言將相多非其材遂
忤權貴出為許州兵馬鈐¶轄召授武廟署令壬辰正月
公之季弟今中書令¶楚才奉命理索公昆季北歸二月
朔諭㫖於隆德¶殿公涕泣請留死汴京哀宗幸和事可
成賜金幣¶固遣之公歸留寓真定以丁酉歲十一月十
<pb:KR4d0420_WYG_027-25a>
有一¶日春秋六十有七遘疾終夫人靖氏前公卒子男¶
一人曰鏞男孫二人曰誌公奴謝家奴皆尚㓜鏞¶以癸
卯秋九月奉公之柩葬於義州𢎞政縣東南¶鄉之先塋
鏞弱冠而有老成之風以嘗從予學來<md:KR4d0420_SBCK_027-22b>¶請銘故畧為次
第之其銘曰¶
　以射則絶傳以戰則無當前虎視鷹揚而風義¶凛然
　材則人耦竒則天賫志一棺埋辭九淵千¶年而見白
　日尚有望於攓蓬之賢
<pb:KR4d0420_WYG_027-25b>
　
　
　
　
　
　
　
　遺山集卷二十七¶
<md:KR4d0420_SBCK_028-1a>¶
<pb:KR4d0420_WYG_028-1a>
欽定四庫全書
　遺山集卷二十八¶　　　　金　元好問　撰
　　碑銘表誌碣
